Heut ſand Nachbarsleut'
Wieder all' voll Freud',
Wie am Kirta ʒ'nächſt verſammelt hier,
Selbſt der Steffel Baua,
Der do war der Faula,
Schleicht ſie a grad eina bei der Thür.
No dös is mei Leb'n,
Wenn enk all thua ſehn,
Von dem Tag müßts künftigs Jahr no red'n,
Denn i ſag enk fröli,
Daß ſeit Lenʒel ſeli,
Mehr koa ſolcha Hochʒeittag is g'wen.
Nur der g'ſchuppte Wenʒl
Mit der netten Fränʒl,
Und der geſtroachte Girgl genger oh,
Aber d' Anne drudl
Und die Eva dudl,
Und der bucket Hieſel wär'n ſcho do.
Setʒts enk lüfti ʒ'ſamma,
Was nutʒt mehr dös ſpanna,
D' Hochʒeit-Suppen ſteht ſcho lang bereit;
Bald werd i mi ʒir'n,
Und die Brautleut' führ'n,
Steig in d' Kircha wenn ma's Ʒoacha läut.
Spilleut', richts enk ſchö,
Es muß vorah geh.
Wir ʒiehn hinter enk ſchö ſittſam drein:
Und der Bamſteiga,
Als der erſte Geiga,
Spielt vorah und d' Bratſch'n ſtimmt mit ein.
Und die rothe Naſ'n
Muß Trompeten blaſ'n,
Und'n Dudelſack den pfeift der Franʒ.
Und 'n großen Brumma,
Reißts nur den brav umma,
Und das Hackbrett ſpielt der Hans.
Jn der Kircha drinna
Muß enk glei erinnra,
Daß ʒ'ma nöt rennts allweil aus und ein,
Unterm kopulire
Dörfts ma not diskurire,
Ja da woll'n ma recht andächti ſeyn,
Daß Gott Glück und Seg'n
Möcht dem Brautpaar geb'n,
Daß ſie friedli möcht'n leb'n und ſchö.
Nacha könnts meintweg'n
Mit einanda red'n,
Menn ma nüb'r thuan in's Wirthshaus gehn.
Aber da werds ſchaun,
Wenn enk kimmt vor d' Aug'n,
Was der Wirth auf heut all's ʒ'ſammg'richt hat;
Ʒ'erſt kimmt Kraut und Fleiſch,
Und a Faſtenſpeiſ',
Und a Schweinasbratl mit Salat;
Auf die Knödl und Nudl
Kimmt a gueta Strudl
Und a Eingemachts in der ſauern Brüh,
Und das Voreſſ'n
Hätt' i bald vergeſſ'n,
Und a Bier ſo gut, woas gar nit wia!
Und a Tanʒ in Ehr'n
Seh i a recht gern,
Daß oans Herʒ im Leib grad lacha ſoll.
Und bisweil'n a Freud'
Ʒu der rechten Ʒeit,
Nacha ſchmeckt vam d' Arbeit noch ſo wohl.
Drum ſo ſeyds nur luſti,
Und is oana durſti,
Der greif g'ſchwind ʒum Krug und ſchrei laut auf,
Vivat d' Brautleut' leb'n!
Und wir all' darneb'n!
Heiſa luſtig ſeyd ma heut wohl auh!