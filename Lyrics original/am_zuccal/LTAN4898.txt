Es waren der Schweſter a drei,
Die jüngſt' de ſchönſt' davonnen war:
Schnellede bellede juck juck juck,
Den Buabe ließ ſe nei!
Sie führt ihn 'nauf in's Haus,
Er moit ſie führt en ſchlaofe -
Schnellede bellede juck juck juck,
Bei'm Lädle ſtaoßt ſein 'naus.
Er fiel wohl uf en Stoi,
Ʒwua Rippe brach er im Leib entʒwoi,
Schnellede bellede juck juck juck,
Daʒua das linke Boi.
Er kruicht wohl überen Steag,
Begegnet ehm en alt's Weib,
Schnellede bellede juck juck juck,
Dui ſtaoßt'n wohl us'm Weag.
Er kruicht wohl für ſei Thür,
Dui Thür war wol verſchloſſe,
Schnellede bellede juck juck juck,
Kei Riegle hing derfür.
Ei, Mutterle, thua mer uff,
J bi ſo gar hort g'falle,
Schnellede bellede juck juck juck,
Bei's Annele Lädle naus.
Ei, Bua, 's geſchieht der reacht,
Derfſt nu derhaima bleiba,
Schnellede bellede juck juck juck,
Wie 'nen andre Baurekneacht.
Mer trait wohl 'nauf in's Bett,
Mer maint, er ſai im Schaoff,
Schnellede bellede juck juck juck,
Dao hatt'n der Tod ſcho geſtreckt.
Wenn's mir e ſo will gau,
Will i daheima bleiba,
Schnellede bellede juck juck juck,
Und nimma uf d' Bualſchaft gau!