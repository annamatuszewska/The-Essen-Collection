1. Et waſſen twe Küenigeskinner,
De hadden enanner ſo leif;
De kuonnen to nanner nich kuommen,
Dat Water was vil to deip.
2. 'Leif Herte, kanſt du der nich ſwemmen?
Leif Herte, ſo ſwemme to mi!
Jk will di twe Keskes upſtiecken
Und de ſöllt löchten to di.'
3. Dat höerde ne falſte Nunne
Up ere Släpkammer, o we!
Se dei de Kesken utdömpen,
Leif Hierte bleif in de Se.
4. Et was up en Sunndage Morgen
De Lüede wörrn alle ſo fro,
Nich ſo des Küeniges Dochter,
De Augen de ſeiten er to.
5. 'O Moder - ſeid ſe - Moder!
Mine Augen doet mi der ſo we;
Mag ik der nich gähn ſpaʒeren
An de Kant von de ruſkende Se?'
6. "O Dochter", ſeide ſe, "Dochter!
Allene kanſt du der nich gähn,
Weck up dine jüngſte Süſter!
Un de ſall met di gähn.
7. 'Mine allerjüngſte Süſter
Js noch ſo n unnüeſel Kind,
Se plücket voll alle de Blöenckes,
De an de Sekaute ſind;
8. Un plückt ſe auk men de wilden
Un lött de tammen ſtähn,
So ſegged doch alle de Lüde,
Dat hed dat Küenigskind dähn.'
9. 'O Moder', ſeide ſe, 'Moder!
Mine Augen doet mi der ſo we;
Mag ik der nich gähn ſpaʒeren
An de Kant von de ruſtende Se?'
10. "O Dochter", ſeide ſe, "Dochter!
Allene faſt du der nich gähn,
Weck up dinen jüngſten Broder!
Und de ſoll met di gähn."
11. 'Min allerjüngſter Broder
Js noch ſo 'n unnüeſel Kind,
He ſchütt woll alle de Vüegel
De up de Sekante ſind.
12. Un ſchütt he auk men de wilden
Un lött de tammen gähn,
So ſegget doch alle de Lüede,
Dat het dat Küenigskind dähn.'
13. 'O Moder, ſeide ſe, "Moder!
Mi Hierte doet mi der ſo weh.
Loet Annere gähn tor Kierken!
Jt beid an de ruſkende Se.'
14. Dä ſatt de Küenigesdochter
Upt Hoeft ere güldene Kron,
Se ſtack up eren Finger
En Rinck von Demanten ſo ſchon.
15. De Moder genk to de Kierken,
De Dochter genk an de Sekant,
Se geug der do lange ſpaʒeren,
Bes ſe enen Fiſker fand.
16. 'O Fiſter, leveſte Fiſter!
Ji könnt verdeinen grot Lon,
Settet ji jue Netles to Water,
Fiſtet mi den Küenigesſohn!'
17. He ſette ſin Netles to Water
De Lotkes ſünken to Grund
He fiſkde un fiſtde ſo lange,
De Künigsſohn wurde ſin Fund.
18. Dä nam de Küenigesdochter
Vont Hoefk ere güldene Kron:
'Süh dä, woledele Fiſter!
Dat is jue verdeinde Lon.'
19. Se trock von eren Finger
Den Rink von Demanten ſo ſchon:
'Süh do, woledele Fiſker!
Dat is jue verdeinde Lon.'
20. Se nam in ere blanke Arme
Den Küenigsſohn, owe!
Se ſprank met em in de Wellen:
'O Vader un Moder, ade!'
