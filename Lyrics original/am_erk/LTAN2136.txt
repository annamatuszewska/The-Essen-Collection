O Freda über Freda! Jhr Nuppern kummt und hiert, wås mir durt uf der Heda für Wunderding paſſiert! Es quäm a wêßer Engel bei hu cher Mitternacht, dar ſung mer a Geſängel, däß mir dås Herʒe lacht.
1. "A ſoite: Frêt euch ålla!
Dar Heland is geborn
Ʒu Bethlahem im Stalle,
Dås hat a ſich erkorn.
Die Krippa is ſei Betta,
Giht hin uf Bethlahem!"
Und wie ar alſu redta,
Dä flug a wieder hent.
3. Jch ducht: "Du mußt nich ſäuma";
Jch ließ die Schäfla ſtihn.
Jch lief durt hinter a Ʒäunla
Bis ʒu dem Stalle hin.
Jch war a halb Gewenda
Dervon, då quåm a Strål,
Dar hatte går ke Enda
Und wies mich ei dan Stäl.
4. Dar Stål wår a Geniſte
Und håtte går ken Art,
Derʒu öch däs Gerüſte
Wår herʒlich ſchlecht verwährt.
Dås Tach wår grauſam dünne
Und hing am halben Här,
Jch ducht: "Es denn då drinne
Gleiwul a Kind geborn?
5. Jch ſchlech mich uf de Seite,
Jch guckt e klen wing nei:
Då ſåh ich a pår Leute
Und öch das Kind derbei.
Es hått ke Ploitʒla Bette,
A enʒig Wiſchla Struh
Und lag wul aſu nette:
Ke Maler träfs aſu.
6. Es håtte a pår Wengla
åls wenns ʒwe Rösla wär'n,
A Guſchla wie a Engla,
Ʒwe Ögla wie ʒwe Stern,
A Köpfla wie a Toibla,
Gekroiſelt wie dar Klie,
A hübſches quanſchlichs Leibla,
Viel weßer äls dar Schnie.
7. Die Mutter kniet dernaba,
Dar hå ichs ångeſahn.
Sie hätts bei ihrem Labe
Nie üm wer weß wås gän.
Bald nam ſie's ei de Hände,
Bald lät ſte's wieder hin,
Sie thäte mit dam Kende
Och gär unſäglich ſchün.
8. Und derba uf der Sete
Då kniet a lieber Mån,
A negt ſich mit dam Hete
Und batt dås Kindla än.
A küßt's åll Ogeblicka.
Däs taurt die ganʒe Nacht;
Ar håt's ei enem Stücka
Och immer ängelacht.
7. Jch gläb, uf ünſer Granʒe
Då håts ke ſulch ſchön Kind;
Es läg ei lauter Glanʒe,
Ma wurd ſchier dervo blind.
Jch ducht ei menem Sinna:
"Dås Kindla ſtünd der å,
Wenn du der's könntſt gewinna,
Du wagtſt a Lamla drå."