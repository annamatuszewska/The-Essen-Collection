Dävidken ſien Väder dat was en ſchmuck Mann; he ſäd to em: Du mußi hen gähn in't Lager to de Bröder dien, un ſehn off ſe noch läwich ſien; un nemm en ock met' en Stück Kees un Brot, dat ſe ſich ſtüren de Hungersnoth!
2. As Dävid nä dem Läger käm
Sach he den groten Kriegesmann;
Elementen! wat hadd' er vör lange Been,
He ſtött' up en Steen mit ſien Spattleen;
He pocht un prählt ok immer noch!
Den annern bäwert allen dat Loch.
3. 'Wat prählt de unbeſchnäden Hund? -
Säd Dävid - ick ſtopp em den Mund.'
Sienn Bröder keemen und wärnten em:
"Dis Roland is di veel to ſchlimm!
Wat wuſt du wol alleen hier dohn?
Ganʒ Jsrael ſpräkt he jo Hohn."
4. "Verʒägte Düwels! will ji gähn?
Jck müßt mit Leu'n un Bären mi ſchlähn,
Un wurr errettt, un käm dävän,
So ſall et diſſem ok noch gähn.
De ſülwige Gott de lawt jo noch,
Drum wäg ickt ok met diſſem noch.
5. Wenn ick man wüßt' den König ſien Willn,
Wat he wull gäwen den Striet to ſtilln,
Jck wull van mienen Stäffens-Bärn
Man eene em to ſchmäcken gäw'n;
Sien Läwenslicht ſull balt usgähn,
He ſull in nich in en Weg mehr ſtän."
6. As König Saul dat Ding vernämm,
Dä mußt kleen Dävid to em komm';
He ſäd: "'Wi ſind in groter Noth;
Un ſchleiſt du mir den Goliath doot,
Un deiſt du dat, un bliffſt biem Läwn,
So will ick dir mien Dochter gäwn!'"
7. Dävidken dem krabbelt dat Hart im Liew',
Elementen! wo heel he de Ohren ſtief,
He hadd' Luſt to de Königsdeern,
Drum hadd' he Luſt to fechten gern:
Dat was recht Wäter up ſien Möhl;
Sien Hart freut ſich mit Liew un Seel.
8. De König lähd' em en Panʒer an,
Dämet ſüll he nä't Läger gähn;
Dävidken bekenk ſick binnen un vör;
'Dämet komm ick nich ut de Döhr;
Jck kann ſo ſtief geſpannt nich gähn,
Jch loop ſo as ick ſus häwwe dähn.'
9. As Dävid nä dat Läger kämm,
Reep he: "Herut, du Kriegesmann!
Wiſt du di fülver met mie ſchlähn,
Kumm her, lät us ä Gängschen gähn,
Kumm ball hie vör mie vör dat Brett;
Willn ſehn, wat Väder un Moder hät ſäd!
10. Do nich ſo dick, prähl nich ſo ſehr,
Du wetſt nich, wat di brädt is hier;
Jck ſegg un räd, nemm di in Acht.
Süß kümmſt du üm in diſſe Schlacht!
Groot Simſon ſchlog jo duſent Mann
Met' en ollen Knaaken und kam dävan.
11. Groot Goliath to kleen Dävidken ſprak:
"Du Bürſchken, biſt mi väl to ſchwack,
Du Bengel; kümmſt hier met en Prügel to gähn
Un deiſt, as wüll du Hunne doot ſchlähn.
Jck will dien Fleeſch den Vögeln gäwen,
Da ſöllen de Hunnen un Vöß' van läwen."
12. Dunn kunn he dat Dings nich länger anhören,
He müßt den Kärl recht glupſch verfährn;
He kreeg de Schluder in de Fuſt,
Un ſchmett ein in en Brägen, dat he ſo pruſcht;
He ſchmett em en Loch in en Kopp herin,
Dävan mußt he des Doodes ſien.
13. He haut em en Kopp af met ſien Schwert,
He hadd't verdeent, he was't ok wert;
De vörher wol vel duſent ſchlähn,
Müßt' nu van een'n Schmett liggen gähn.
So geit de Prahlhänſ' alletiet:
Wenn ſe fülln ſtähn, is de Fall ok nich wiet.
14. As Dävid nä deet Läger käm,
De armen Schelms leepen all dävan;
Dä gaff dat Luſt, dä gaff dat Büt;
Se dankten Gott, dat ſe'n weeren quit:
Dat was recht ſchmuck vän ſunnen kleinen Mann,
Un käm doch ohn allen Schäden dävan.
15. Dävidken ſien Brut de käm ok hervör,
He freut ſick, un ſe noch veel mehr,
Dat he was kommen ohn Schäden dävan;
Drum ſprack ſe: "'Knüpp uns ball toſamm!'"
Drum wurd ſe Fru un he de Mann.
Wer't ſo will häwwen, fäng't ok ſo au.