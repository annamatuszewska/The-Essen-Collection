Jk weet my eine ſchone Magt, 
ik nem ſe gern to Wybe,
Konde ſe mir von Haverſtroo ſpinnen de kleinen Siden.
2. "Und ſchal ik dy van Haverſtroo
Spinnen de kleinen Syden,
So ſchaltu my van Lindekenloof
Ein nye Paar Kleider ſnyden."
3. Und ſchal ik dy van Lindekenloof
Ein nye Paar Kleider ſnyden:
So ſchaltu my de Schere halen
Lo middenwarts utem Ryne.'
4. "Und ſchal ik dy de Schere halen
To middenwarts utem Ryne:
So ſchaltu my ein Brügge ſlaan
Van einem kleinen Ryſe."
5. 'Und ſchal ik dy ein Brügge ſlaan
Ban einem kleinen Ryſe:
So ſchaltu my dat Sövenſterne
To hogem Middage wyſen.'
6. "Und ſchal ik dy dat Sövenſterne
To hogem Middage wyſen:
So ſchaltu my de glaſen Berch
Mit einem Peerd up ryden."
7. 'Und ſchal ik dy de glaſen Borch
Mit einem Peerd up ryden:
So ſchaltu my de Sporen flaan
Wol van dem glatten Yſe.'
8. "Und ſchal ik dy de Sporen ſlaan
Wol van dem glatten Yſe:
So ſchaltu ſe aver den Vöten dragen
Am heten Sunnenſchyne."
9. 'Und ſchal ik ſe aver den Vöten dragen
Am heten Sunnenſchyne:
So ſchaltu my ein Swepe dreien
Van Water und van Wyne.'
10. "Und ſchal ik dy ein Swepe dreien
Van Water und van Wyne,
So ſchaltu my die graven Sten
To kleinen Paper wryben."
11. 'Und ſchal il dy de graven Sten
To kleinen Peper wryben:
So ſchaltu my alle wilde Swyn
Jn einen Kaven dryven.'
12. "Und ſchal ik dy alle wilde Swyn
Jn einen Kaven dryven,
So ſchaltu my dyn Moder geven
Vor Jungfrouw to einem Wyve."
13. 'Un ſchal ik dy myn Moder geven
Vor Jungfrouw to einem Wyve:
So ſchaltu hangen ſöven Jaar
Um wedder werden to Lyve.
De Düvel unter Hellen-Grunt
De kan dy nicht verdryven.'
