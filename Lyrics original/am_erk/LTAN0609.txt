1. Er iſt der Morgenſterne,
Er leucht mit hellem Schein,
Er weckt uns mit ſeinem Geſange
Von dem allerliebſten mein.
2. "Wer iſt der, der da ſinget?
Er mag ſein Singen wol lan;
Ob ihm etwas widerführe,
Er müßt ihms wahrlich han."
3. "'Ob mir etwas widerführe,
Feins Lieb, was hilft dich das?
Hab ich durch deinen Willen
Geſungen ein lange Nacht.'"
4. "Haſt du durch meinen Willen
Geſungen ein lange Nacht,
Jch will dirs wol verlohnen,
Du edler Jüngling ʒart!"
5. "'Alde! ich ſoll mich ſcheiden
Von der Allerliebſten mein,
Mein Rößlein will nimmer leiden,
Wo ſoll ichs Roß thun hin?'"
6. "So bind dus auch wol ane,
Wol an den grünen Ʒweig!
So leg dich an mein Bettlein!"
Der Knab was ſeuberlich.
7. "'Jch kann u. mag nicht ſchlafen,
Jch kann nicht fröhlich gſein,
Bin ichs verwundet ſehre
Wol durch den Willen dein.'"
8. "Biſt du verwundet ſehre
Wol durch den Willen mein,
Jch will dirs laſſen heilen,
Du edler Jüngling fein!"
9. "'Alde! ich muß mich ſcheiden
Von der Allerliebſten mein,
Mein Rößlein will nimmer bleiben,
Alde! ich reit von dir!'"
