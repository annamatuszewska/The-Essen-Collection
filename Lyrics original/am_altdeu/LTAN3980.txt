1. Entlaubet iſt der walde
gegen diſem winter kalt,
Beraubt werd ich ſo balde
meins feins lieb, macht mich alt.
Daß ich die ſchönſt můß meiden
die mir gefallen tůt,
das bringt mir heimlich leiden
und macht mir ſchweren můt.

2. Was läßt du mir ʒur letʒe,
ſeins brauns ſchwarʒ meidelein,
Das mich die weil ergetʒe
ſo ich von dir můß ſein?
Hoffnung tůt mich erneren,
nach dir ſo werd ich krank;
tů bald herwider keren,
ʒeit und weil wird mir lang.

3. Feins lieb, laß dich nit affen!
der falſchen klaffer ſind vil;
Halt dich gegen mir rechtſchaffen,
in trewen dich warnen wil:
Hůt dich vor falſchen ʒungen,
darab ſei wol bedacht!
ſei dir, ſchöns lieb, geſungen,
ʒů tauſend gůter nacht.
