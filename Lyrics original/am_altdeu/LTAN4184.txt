
1. 'Henneke knecht, wat wult du don?
wult du verdeinen dat ole lon,
over ſommer bi mek bliven?
Jk geve dek en par nier ſchoh,
den plog kanſt du wol driven.'

2. Henneke ſprak ſek en trotʒich wort:
"it wil nenen buren deinen vort,
ſolk arbeit wil ek haten;
Jk wil mek geven up de ſe,
des hebbik gröter baten."

3. Dat wif ſprak ok en haſtich wort:
'wo biſtu, kerel, ſo bedort!
wultu en ſchipman werden?
Hacken und roen is din art,
un plögen in der erden.'

4. Henneke wort bi ſek to rat,
he kofte vör ſine haverſat
en armbroſt goet van priſe;
Kort kleer let he ſek ſnien an
recht no der krieger wiſe.

5. Hei nam den armboſt up den nak,
den köker an den gördel ſtak,
dat ſwert an ſine ſiden.
Dar met gink hei den wrik den wrak,
na Bremen let hei gliden.

6. As Henneke to Bremen binnen quam,
gink hei vör enen ſchipper ſtan,
ſprak: 'ſchipper, leve here!
Will ji mek vor en ſchipknecht han,
vor enen roderere?'

7. "Jk woll dek gerne nemen an,
kanſtu vor enen ſchipknecht beſtan.
wal recht an ſchepes borde;
Jk hört an dinen wörden wol,
du biſt en buer van arde."

8. Henneke ſwor enen düren ed:
'nenen kaskern kerel ik nich wet
to allem donde unde ſake;
Jk bin in minem mode ſo fri
recht as en wilde drake.'

9. Do Henneke knecht quam up de ſe,
ſtun hei as en verjaget re,
en wort konn hei nich ſpreken;
Hei dachte hen, hei dachte her,
ſin herte woll öm tobreken.

10. Hei lende ſin hövet an ſchepes bort,
en armes lank ſprak hei en wort
wol to der ſülven ſtunde:
'Wat mek min wif vörher geſecht,
des kom ik nu to funde.'

11. De wind de weit, de hane kreit,
dat wedder dat was gar unſted,
dat mer gar ungehüre:
'hedd ik den plog in miner hant,
den wolde ik wol balde ſtüren.

12. Js hir denn nu nemand bekant,
dei mek bringt in dat Saſſenlant
wal twiſken Diſter un Leine,
Wal to des edlen förſten hus,
dat hus tom Lawenſteine?

13. Och, is hir nu nemand bekant,
dei mek bringt int Bronſwiker land?
ik wilt öm wal belonen:
Jk wil öm geven min haverſat,
darto en ſcheppel bonen.'

14. De ösk düt ledken erſt erdacht,
heft Henneken van der ſe gebracht,
dat ön de lüſe nich freten;
Sünnern hei warnt alle gon geſellen,
dat ſei nich ſin vormeten.