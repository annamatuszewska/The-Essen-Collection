1. Do ʒu mitterfaſten es beſchach,
daß Peter Unverdorben gfangen lag
ʒe Nüwenburg in dem turne.

2. Er lag gefangen umb ſinen lib:
'hilf, Marie müter! es iſt ʒit,
du magſt mir wol gehelfen.

3. Der turn der heißt "Schütt den helm",
er wil mich bringen um min lebn,
es möcht wol got erbarmen.

4. Lieber ſant Lienhart, hilf mir üß!
ich wil dir buwen ein iſne hüs,
das koſt recht was es welle.

5. Lieber ſant Peter, hilf mir dar
gen Rom, gen Ach, wenn uf die
vart
ʒu unſer lieben frouwen!

6. Sant Catherin, die ſingt uns ein
tagewis,
ich hon ir gedienet mit ganʒem fliß
in minen vil großen nöten.

7. Got grüß üch, frow die herʒogin!
bittet ir min herren und och ſin kind,
daß er mir friſt min leben!

8. Und och das ander hofgeſind
und alles das in dem hofe ſi,
das mag mir wol gehelfen.'

9. Und do er für die herrſchaft trat,
und wond ir hören, wie er ſprach
üß ſinem vil roten munde?

10. 'Got geſegen dich löb, got geſegen
dich gras,
got geſegen alles das da was!
ich müß von hinnen ſcheiden.

11. Lieber engel, gang mir bi,
bis ſel und lib bi einander ſi!
daß mir min herʒ nit breche.

12. Got geſegen dich, ſunn, got geſegen
dich, mon!
got geſegen dich, ſchönes lieb, wo
ich dich hon!
ich müß mich von dir ſcheiden.'

13. Der uns diß liede nüwe ſang,
Peter Unverdorben iſt er genant,
er ſangs üß friem müre;

14. Er ſingt uns das und keines me,
und ſölt er leben er ſunges me,
alſo ſchied er von hinnen.