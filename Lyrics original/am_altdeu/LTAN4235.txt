1. Joſeph, lieber neve min,
hilf mir wigen das kindelin,
Daß got müeße din loner ſin
in himelrich,
der meide kint Maria.

2. Gerne, liebe mueme min,
ich hilfe dir wigen din kindelin,
Daß got müeße din loner ſin
in himelrich,
der meide kint Maria.

3. Nu fröu dich, criſtenliche ſchar!
der himeliſche kunig klar
Nam die menſchheit offenbar,
den uns gebar
die reine mait Maria.

4. Es ſullen alle menſchen ʒwar
mit ganʒen fröuden komen dar,
Da man vint der ſelen nar,
die uns gebar
die reine mait Maria.

5. Uns iſt geborn Emanuel,
den uns verkündigt Gabriel,
Des iſt geʒeugt Eʒechiel.
o vrones el!
dich hat geborn Maria.

6. O ewiges vaters ewiges wort,
war got, war menſch, der tugenden ort,
Jm himel, in erde, hie und dort
der ſälden pfort,
die uns gebar Maria.

7. O ſüßer Jeſu ußerkorn,
du weiſt wol daß wir warn verlorn,
Stille uns deines vaters ʒorn!
dich hat geborn
die reine mait Maria.

8. O kleines kint, o großer got,
du leideſt in der krippen not.
Der ſunder hie vorhanden hot
der engel brot,
das uns gebar Maria.