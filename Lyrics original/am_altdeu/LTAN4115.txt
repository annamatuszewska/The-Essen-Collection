1. Frölich ſo wil ich ſingen, wol hewr ʒů diſer friſt, wol von dem künig aus Ungern, der unſchuldig geſtorben iſt. 
Er was bei ʒwenʒig jaren ein künig in Ungerland, 
und was von edlem ſtamme: künig Ludwig was ſein name, ein künig in Ungern und Behemer land.

2. Jm ward kürʒlich verheirat
ein frewlein was hochgeborn,
Von keiſerlichem ſtammen,
das tet den Ungern ʒorn;
Man ſaumet ſich nicht lange,
man fürt ſie in das land,
da gab man ſie ʒůſamen:
Maria was ir namen,
ir lob ſtet weit erkant.

3. Die ʒwei lebten in freuden
bis in das fünfte jar
Jn freundſchaft und in eren,
das tet die Ungern ʒorn;
Die Behem und die Teutſchen
die ſiengen vil kurʒweil an,
das wolten die Ungern nicht leiden,
wolten iren künig vertreiben,
ſie halfn im kürʒlich aus dem
land.

4. Einer heiſt der Janus Weyda,
der was dem künig gram,
Dem Turken tet er ſchreiben,
ſolt im hilf und beiſtand tůn
Den künig ʒu vertreiben,
im helfen unter die kron,
darnach wolt er im geben
bei allem ſeinem leben
den tribut wol aus dem land.

5. Der Türk ſaumt ſich nicht lange,
er ʒog wol in das feld
Mit hundert tauſend manne,
kam er in das Ungerland;
Griechiſch Weißenburg ward über=
geben,
ſtat, ſchlöſſer und das land,
die biſchöf und prelaten
haben iren künig verraten:
iſt immer und ewig ein ſchand.

6. Es get gegen diſem ſummer,
gegen diſer ſummerʒeit,
Die büchſen hört man krachen
in Ungerland ſo weit;
Städt, ſchlöſſer waren eingenommen,
das wolten die Ungern rächen,
wolten mit den Türken ſechten,
ſie waren frölich bei dem wein.

7. Die Ungern ſaumten ſich nit lange,
ſie ʒogen wol in das feld;
Ein wagenburg ſie ſchließen.
auf ſchlügen ſie ire geʒelt,
Sie machten einen haufen
iren künig ʒu vorderſt daran,
iren künig teten ſie verkaufen,
er mocht in nit entlaufen,
künig Ludwig, der junge küne man,

8. Die ſchlacht die was verloren;
einer heißt der Thumer Paul,
Der Türk hat im geſchoren
ein platt, iſt nicht ʒů ſchmal;
Graf Jörg ward ſein innen
ders künigs öberſter war,
aus dem feld tet er entrinnen,
in der Donau tet er ſchwimmen;
alſo empfieng er ſeinen lon.