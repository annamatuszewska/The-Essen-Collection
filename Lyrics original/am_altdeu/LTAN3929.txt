1. Ein magt die ſagt mir freüntlich ʒů,
wie ſie mich liebt im herʒen;
Sicht nit dergleich, ob ſie das tů,
allein mit mir ʒu ſcherʒen.
Ʒat wol ſein fůg,
brauns dierlein klůg,
merk was ich dich bit:
ju ju, ju ju - ſchöns mädlein mur
nur nit!

2. Nim auf ʒu gůt was ich dir ſag,
tů dich von mir nit keren!
Sich lieb trew an, vernim mein klag,
tů mich der bet geweren,
Als ich dir traw
brauns dierlein ſchaw
merk was ich dich bit:
ju ju, ju ju - ſchöns mädlein, mur
nur nit!

3. Ja was man redt und halten tůt,
das kumbt ʒu gůten gelten.
Nicht blos ab mein wol gemůt
ob ich bei dir bin ſelten,
Jſt nit mein ſchuld,
beger dein huld,
merk was ich dich bit:
ju ju, ju ju - ſchöns meidlein mur
nur nit!