1. Die weiber mit den flöhen, die hand ein ſteten krieg; 
ſie geben gar auß lehen, das man nur all erſchlüg, vnd ließ jr kein entrinnen, das wer der weyber rach: ſo hetteus frid beym ſpinnen vnd in der küchen gmach.

2. Der krieg hebt an am morgen
und wert bis in die nacht,
Die weiber thund nit borgen
und heben an ein ſchlacht
Und ſo die ſchlacht facht ane
werfens von in das gewand,
im ſtreit ſie nacket ſtane,
weil ſie ʒu fechten hand.

3. Und het ich allweg bare
ein gulden in der hand,
Als oft die weiber faren
nach flöhen unters gwand:
Jch würd ein reicher knabe
und het ein köſtlichen ʒoll,
ich wolt bald gülden haben
ein ganʒe truhe voll.

4a. Der babſt der kan nit bannen
die flöh ſo ungehewr;
Sein brief mögen nicht gelangen
wider der flöh fegefewr;
Bannt er die flöh ſo böſe,
daß ſie frid hielten recht,
ſo würd er noch gelt löſen
von dem weiblichen gſchlecht.