1. Dar licht ein ſtat in Oſterrik
de is ſo wol geʒiret
All mit ſo mannigen blömlin blaw,
mit marmelſten gemüret.

2. Darümme ſo licht ein gröner wolt
ein gröner wolt darümme,
Darinne ſo ſinget frouw Nachtegall
junk
umb unſer beider willen.

3. 'Fraw Nachtegall, klein waltvöglin,
lat du die helle ſingen!'
"Jck bin des waldes ein vögelin
klein,
unde mi kan nemant dwingen."

4. 'Biſtu des waldes ein vögelin klein
und kan di nemant dwingen,
So dwinge di de rip unde kolde ſne
dat löveken von der linden!'

5. Und wenn de linde er loof verlüſt,
ſo behölt ſe man de eſte;
Daran gedenkt, gi megdelin junk,
und holdet juw tom beſten!

6. Und is de appel roſenrot,
de worm de is darinne:
Und is de geſell all ſüverlich
he is van falſchem ſinne.

7. Daran gedenkt, gi megdlin junk,
unde latet juw nicht bedregen!
Und laven juw denn de geſellen vel,
ſe don nicht denn dat ſe legen.

8. Ʒwiſchen Hamborch und Brunſwik
dar ſind de breden ſtraten,
Unde de ſin lef nicht beholden mach,
de mot it varen laten.

9. Achter mines vaders hof
dar flücht eine witte duwe:
Jck bin ſo mannigem valken entflagen,
gefangen hefft mi ein ule.

10. De ule de mi gefangen hefft,
der wil ick wol entflegen,
To Regenſporch aver der müren hen
to minem ſteden leve.