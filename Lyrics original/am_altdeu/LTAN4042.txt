1. Seid ir nicht der ſchwanendreher?
ſeid ir nicht derſelbig man?
ſeid ir nicht derſelbig man? 
So drehet mir den ſchwan,
ſo hab ich glauben dran
ſo hab ich glauben dran.
Und dreht ir mir den ſchwanen nit,
ſeid ir kein ſchwanendreher nit;
dreht mir den ſchwanen!

2. Kent ir den ſchwanendreher nit
mit ſeiner langen naſ?
Hat d'ſchwanen gedreht, hat d'gockeln
			geveht,
hat fawe (pſaue) eingelegt, hat d'
		ſchwanen erſterkt.
Gib nichts umb mein man.
ach wann ich umb ein man wolt geben,
ſo hat ich nimmer kein gut leben,
gib nichts umb ein man.

3. Kent ir den ſchwanendreher nit
mit ſeiner leren ſcheid?
Er hat ein ſcheid und kein wer drin,
get mit den ſchwanen an den dam,
mit ſeiner leren ſcheid.
Kuecherin wil man im geben,
iſt ir gewaltig leid;
het er nur ein volle ſcheid,
ſo wer's der kuecherin nit leid,
iſt ir gewaltig leid.

4. Und wann man in heiſt den Calviniſt,
ſo ſpricht er: ein ſchelm du biſt,
ſo ſpricht er: ein ſchelm du biſt,
gib nichts umb mein weib
gib nichts umb mein weib.
Und ſollt ich umb mein weib geben,
ſo het ich nimmer kein gut leben:
gib nichts umb mein weib.