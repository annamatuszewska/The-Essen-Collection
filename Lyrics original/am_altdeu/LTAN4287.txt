1. Freu dich, alle chriſtenheit,
got hat überwunden;
Die bitter marter, die er leidt,
davon iſt er entbunden.
Das jamer das was uns bereit,
das ʒumal an in geleit,
entſtanden iſt uns die ſeligkeit.

2. Entſtanden iſt uns der oſterliche tag,
niemant mag in (genug) vereren;
Got, der alle ding vermag,
der kan ſein lob wol meren.
Nemet des tages heute war,
ſich freut der heilgen engel ſchar,
aufgehet die ſpilnde ſonne klar.

3. Ei du ſüßer Jeſu Chriſt!
ich freu mich mit dir heute,
Und alles, was da gleubig iſt,
das ſein wir chriſtenleute;
Mit dir ſo wöllen wir weſen fro,
frölich wöllen wir ſingen alſo:
benedicamus domino.