Ach got, was meiden tut! 
und krenket manches herʒ,
Und ſchwecht ein guten mut, 
vertreibet ſchimpf und ſcherʒ,
Vil manches freudenſpil; 
wo ſich ʒwei liebe ſcheiden, 
ir herʒ nit freuden wil, 
es kumm dann liebes ʒil, 
es kumm dann liebesʒil.

2. Es kumpt von lieben ſchulden
daß ich ir einer bin,
Mein herʒ gar oft muß dulden
wenn ich gedenk dohin,
Do ich nit mag geſein,
do iſt mein herʒ betwungen,
denn durch den willen dein
trag ich ſenliche pein.

3. Jch muß mich ſelber ſtrafen,
daß ich der maß nit han;
Darob kan ich nit ſchlafen;
denn wer das ſüß wil han,
Der nem das ſawr vergut!
ich rat mir ſelber in trewen
ʒe haben ein guten mut;
ich hoff, es werd' alls gut.