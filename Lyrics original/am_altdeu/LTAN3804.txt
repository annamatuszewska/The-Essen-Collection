1. Die mi te trinken gave,
ic songhe hem een nieuwe liet:
al van mijn vrouwe van Lutsenborch,
hoe si haeren lantahere verriet.

2. Si dede een briefken schriven
so verre in Gulker lant.
tot Frederic haerem boele,
dat hi soude comen int lant.

3. Hi sprac tot sinen cnape:
'nu sadelt mi mijn paert!
tot Lutsenborch wil ic riden,
het is mi wel ridens waert.'

4. Als hi te Lutaenborch quam
al voor dat hoghe huis,
daer lach de valsche vrouwe
tot haerder tinnen uit.

5. Hi aprac: 'god groet u, vrouwe,
god gheve u goeden dach!
waer is mijn here van Lutsenborch
dien ic te dienen plach?'

6. "Je en derfs u niet wel segghen,
ic en wil u niet verraen:
he is heden morghen
met sinen honden uit jaghen ghegaen.

7. He reet heden morghen
al in dat soete dal,
ende daer auldi hem vinden
met sinen hondekens al."

8. Hi sprac tot sinen cnape:
'nu sadelt mi mijn paert!
ten dale waerts wil ie riden,
het is mi wel ridens waert.'

9. Als hi bi der jachten quam
al in dat soete dal.
daer lach die edel here
met sinen hondekens al.

10. Hi sprac: 'god groet u, here.
god gheve u goeden dach!
ghi en sult niet langher leven
dan desen halven dach.'

11. "'Sal ic niet langher leven
dan desen halven dach,
so mach iet wel beclaghen
dat ic oit mijn vrou aensach.'"

12. Hi aprac tot sinen cnape:
'spant uwen boghe goet
ende achiet mijn her van Lutsenborch
in sijus herten bloet!'

13. ""Waer om goude ic hem schieten?
waer om soude ic hem slaen?
ic hebbe wel seven jaren
tot sijnder tafelen ghegaen.""

14. 'Hebdi wel seven jaren
tot sijnder tafelen ghegaen,
so en dorfdi hem niet achieten
noch niet ter doot hem slaen.'

15. Hi tooch uit sijnder scheiden
een mes van stale goet,
hi stac mijn here van Lutsenborch
in sijns herten bloet.

16. Hi sprac tot sinen enape:
'nu sadelt mi mijn paert!
tot Lutsenborch wil ie riden.
het is mi wel ridens waert.'

17. Als hi te Lutsenboreh quam
al voor dat hoghe huis,
daer quam de valache vrouwe
van haerder tinnen uit.

18. 'Vrou, god seghen u, vrouwe,
god gheve u goeden dach!
uwen wille is bedreven,
uw verraderie is volbracht.'

19."Js minen wille bedreven,
hebdi minen ein volbracht,
so doet mi sulken teiken,
dat ic daer aen gheloven mach!"

20. Hi troc uit sijnder scheiden
een swaert van bloede root:
'siet daer, ghi valsche vrouwe,
uws edel lantsheren doot!'

21. Si troc van haerem halse
van perlen een cranselijn:
"houdt daer, mijn liefste boele!
daer is die trouwe van mijn!"

22. 'Uwe trouwe en wil ic niet,
ic en wilse niet ontfaen,
ghi mocht mi ooc verraden,
ghelije ghi uwen lantshere hebt
ghedaen.'

23. Hi troc uit sijnder mouven
een siden snoerken fijn:
'houdt daer, ghi valsche vrouwe!
ghi aulter bi bedroghen sijn.

24. Te Lutsenborch op de muren
daer loopt een water claer,
daer sit, vrouw van Lutsenborch,
int heimelic ende int openbaer!'