Unluſt det dich grüſſen, 
din lib vnd och din gůt, 
kurʒweil kanſt mir büſſen, 
vertriben fröd vnd můt, 
mit dem glimpf den du wol waiſt;
du fröwſt mich dahinten aller maiſt,
din ʒukunft bringt mir lieb und leben.

Wiltu mir gefallen,
ker mir din rucken dar,
ich erlob dir walen,
diner ferſan nim ich war:
bis got wilkommen, Wollenbär,
do man din früntſchaft bas beger,
unʒorn wil ich dir urlaub geben.

Du biſt mir an dem arme,
ruck ſer hindan von mir!
ſchoch! du machſt mir warme,
kom her wider nit ſchier:
wenn ich mein botſchaft nach dir ſend
und mich berüren tůt ellend,
mag ich den nit bas, ſo komſt mir eben.

Sider du nůn empfindeſt,
daß ich din nit enmag,
und du dich uf mich bindeſt,
daʒ iſt ein fremdu tracht:
bis got wilkomen, Hinderdertür,
ſitʒ hindern ofen, guck nit herfür,
laß dich derwil da hinden nit verdrießen.