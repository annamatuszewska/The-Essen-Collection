Nun laſſen wir den Han-ſen ſtan, vnd ſingen wir die Elſen an!

1. NN. (Suſanna, ir) junkfrawe,
nu lat ewr tugent ſchawe!

2. Gebt uns für dem newen jar:
mit ſelden lebt ir hundert jar!

3. Jſt euch Maria kinde lieb,
durch ſeinen willen gebt uns ſchier!

4. Wir ſechen den peutel auf gan,
ein weiße hand darein gan.

5. Wir ho̊ren den ſeckel klingen,
man wil uns pfenning bringen.

6. Wir haben die to̊r gefunden,
der junkfraw wol geſungen.

7. Wir ſechen das liecht prinnen,
nun wil uns wol gelingen.

8. Nembt die ſtul aus dem weg,
daß der bot herfo̊re müg.

9. Gebt uns ſchier und laſt uns gan,
das ſtet euch tugentlichen an.

10. Wir ſten auf einer grieſſe
und freuſt uns an die füeße.

11. Wir ſten auf einem gilgen blat:
got geb euch allen ein gute nacht!

12. So laß wir jungfraw NN. ſtan
und ſingen jungfraw NN. an!