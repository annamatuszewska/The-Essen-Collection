Jch frag, was üch woll gfallen, ob mir gebür,
Daß ich vor andern allen den reigen für?
Jr kennt noch wol mein vorig gſtalt: 
jetʒ bin ich jung, vor was ich alt, 
darumb mich lüſt ʒe ſingen vnd frölich mit üch ſpringen.

2. Ein edler herr von wyten
ſchickt mir ſin knecht,
Daß ich ſölt ʒu im ryten
on alls gebrecht, (Gepräng)
Daß ich mich nichts verhindern ließ:
es wurd min er und groſſer gnieß,
dann er hat einen jungbrunnen,
den er mir wölt vergunnen.

3. Do ſaß ich uff ʒu eilen
bel nacht und tag,
Wol ob dreihundert meilen,
iſt wie ich ſag:
Kein wyl noch ſtund ward mir ʒu
lang,
der von ſinen wagen ſprang
mich erlich ʒu empfahen
und mit dem gruß mir nahen:
		[Gott ſpricht:]

4. 'Bis gottwilkommen, alte,
von mir beſchickt!
Kum her, min ußerwelte
mit lieb verſtrickt:
Die ſol dich machen leben und
inwendig rein, friſch ganʒ geſund,
ein brünnle ſol dich wäſchen
an lib von ſtaub und äſchen.

5. Daß du ſolt wider blüyen
und haben ſaft,
Jn ſchöner gſtalt ſolt trüyen (ge-
deihen)
die jungfrauſchaft;
Die runʒlen und die alte hut,
daß du voran geſt miner brut,
ſol dich nit mer entſchöpfen
noch einch grau har in ʒöpfen.'
		[Ʒürich antwortet:]

6. Dem wort gab ich ſin glauben,
trat in das bad;
Der ſich's wort laßt berauben,
dem iſt es ſchad.
Alsbald ward ich ʒu reiner maid,
das ſag ich üch bei minem eid,
den ich darumb hab gſchworen,
do ich bin nüw geboren.

12. Thund mit mir ʒu beſchließen
noch einen ſprung!
Nieman wöll das verdrießen,
ſo ich blib jung.
Noch eins von üch ſei mir erlaubt:
daß ich noch trag uff minem haupt
diß krenʒle von ʒwölf blumen,
die ſich min all berumen.

13. Hie ʒwiſchen iſt gebunden
am ort (Ende) ein ſtruß,
Min ſchwöſter hat den funden,
nemt in daruß
Und werft in hin, doch macht mir
ganʒ
der dreiʒehn blumen roſenkranʒ!
der nechſten an den reygen
ſchenk ich ʒur letʒ den Meyen. *)