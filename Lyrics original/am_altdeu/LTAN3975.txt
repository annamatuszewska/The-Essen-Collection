1. Jch ſar dahin, wann es muß ſein,
ich ſcheid mich von der liebſten mein,
Ʒur letʒ laß ich das herʒe mein,
dieweil ich leb, ſo ſol es ſein:
ich far dahin, ich far dahin.

2. Das ſag ich [aber] niemant mer:
meim herʒen geſchach noch nie ſo we!
Olieb, ſie gliebt mir je lenger je mer;
durch meiden muß ich leiden pein:
ich far dahin, ich far dahin.

3. Daß ich von ſcheiden nie hört ſag'n!
davon ſo muß ich mich beklag'n,
Muß tragen leid im herʒen mein,
ſo mag es anders nit geſein:
ich far dahin, ich far dahin.

4. Jch bitt dich, liebſte frawe mein,
(wann ich dich mein und anders kein,
Wann ich dir gib mein lieb allein)
gedenk, daß ich dein eigen bin:
ich far dahin, ich far dahin.

5. Halt deine trew als ſtät als ich!
wie du wilt, ſo findeſtu mich;
Halt dich in hut, des birt ich dich!
geſegn dich got! ich far dahin,
ich far dahin, ich far dahin.