1. Ein abt den wöll wir weihen,
iſt auß der maßen gůt;
Ein kloſter wöll wir bawen,
ligt ſo in großer armůt.
Darinnen wonet mancher brůder on
bar gelt,
unſer orden regiert in aller diſer welt.

2. Und wolt ir herren wiſſen,
wie unſer orden ſei geſtalt?
Und wer in unſern orden will,
daß er kein pfenning bhalt,
Allʒeit ʒerriſſen, nackend, barfuß ſol
er gan,
was ſol der brůder für ein ſeltſam
gugel han?

3. Ein narrenkappen ʒimt im wol,
das ſol ſein gugel ſein;
Ʒerriſſen kleider ſtend im wol,
darin er wol erſchein,
Schmarotʒen, bettlen tůt uns armen
brůdern wol,
trachten nur, daß wir tag und nacht
ſtets werden vol.

[4. Da kam ein brůder bald herfür,
fragt: was mein orden ſei?
Drei würfel ʒucket ich herfür
und warf ʒink, quater, drei.
'Du magſt mir wol ein rechter brůder im orden ſein!'
er ſchloß mir auf und ließ mich in
ſein klöſterlein.]