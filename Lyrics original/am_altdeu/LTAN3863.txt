Aus hertem we klagt ſich ein held 
in ſtrenger hut verborgen:
'Jch wünſch ir heil, die mir gefelt,
kom ſchier, löſ mich aus ſorgen!

O weiblich bild, wie ſchläfſt ſo lang?
wilſt ſolich klag nit hören? 
laß dich erwecken mein geſang, 
ſchick dich ʒu liebes anefang; 
dein lieb wil mich betören.'


 Ein freier wechter hört die mär,
lag ſtill an ſeiner ʒinnen;
Er fragt, wer hie verborgen wär,
ſo hart nach lieb tet ringen:
"Ei kom her, held, wilſt mir ver-
trawn,
dein klag helf ich dir decken,
ſehnſt dich ſo hart nach meiner fraw,
on ʒweifel ſolſt du auf mich bawn,
freundlich wil ichs aufwecken."

 Mein trawen genʒlich ʒu dir ſetʒ,
wechter, ein freier gſelle;
Mein kleid laß ich dir hie ʒu letʒ,
mach uns kein ungefälle.
Ge hübſchlich dar, nimb dir der
weil,
laß dich dein gſpan nicht merken,
der turner ſein ein mittel teil,
ſchaw daß dich keiner übereil,
ʒu hoffnung tu mich ſterken.'

"Wacht auf, herʒallerliebſte fraw!
hört jemmerliche ſchmerʒen:
Es ſingt ein held vor grüner aw,
fürwar tu ich nit ſcherʒen.
Legt an ewr gewand! beſorgt euch nit,
euch ſol nit widerfaren!
wie in ein liebe aneficht,
ewr lieb tut ſelbs bewaren.

Der held hub an ʒum dritten mal,
groß frewd tet er do nennen.
Er nahent ʒu des herren ſal,
dabei ſie ſolt erkennen,
Daß er ir trewer diener wär,
wolt gſellſchaft mit ir pflegen:
'ach wechter, ich hör gute mär!
an deiner red ſpür ich kein gfär,
ſchweig ſtill, bhüt uns vor ſorgen!'

"'Wechter, mein herʒ haſtu mir er-
frewt,
tus friſchlich mit mir wagen!
Sag meinem held die rechte ʒeit,
weiter wil ich nit fragen.
Kum kecklich dran mit mir hindan,
ob er ſich tete meiden,
mein hoffnung ich ganʒ ʒu dir hab,
ſte ſtill bei mir wol an der gwär,
du ſolſt ſein nit entgelten.'"

Die fraw den held gar ſchön em-
pfieng,
küſt in an ſeinen munde,
Ʒu rechter lieb er mit ir gieng,
macht ir vil frewd und wunne.
Der wechter ſprach: "Nun liget ſtill,
mit ſorgen tut euch nicht neren!
fürwar ich euch des tages ʒil
mit ganʒen trewen nennen wil,
ich wil euch nit verfüren."

Der wechter ſah am firmament
daß ſich die nacht wolt enden:
"Ein ſcharfer wind von orient
tut uns den tag hie ſenden,
Die henlein kreen auf dem hag,
die hündlein werden jagen,
die nachtigal ſitʒt auf dem ʒweig,
ſingt uns ein ſüße melodei;
ſtet auf, es wil nun tagen!"

Aus ſüßem ſchlaf da ward erweckt
ein frewlein minniglichen:
"'Ach wie ſo ſer mich hat erſchreckt
ein wunder tugentleichen,
Der eren gunſt, der liebe kunſt,
die ſtern ſind abgewichen!
nun ſcheid von mir, mein höchſter
hort,
red vor mit mir ein freundlich wort,
der tag hat uns erſchlichen.'"

'Ach und ach we!' klagt ſich ein
held,
'wie ſol ichs überwinden?'
Darʒu auch vaſt ein ſchönes weib,
die hört den tag verkünden.
Gar ſer erſchrack die außerwelt
nam urlaub von dem reinen,
ir herʒ het ſich ʒu im geſellt,
das frewlein tet vor irem held
gar heißiglichen weinen.

 "'Geſegn dich got, der uns beſchuf,'"
red es die ſchöne frawe;
"'Nach dir ſtat mir mein teglich ruf,
behüt dich got vor leide!
Und ſpar mirs ʒu deim widerfart,
laß dich darmit nit merken,
dein ſcheiden gremt mich alſo hart,
ich fürcht, es werd geſtift ein mord,
die lieb läßt ſich nit ſchrecken.'"