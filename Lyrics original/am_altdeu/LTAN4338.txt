Sant Criſtof, du vil hailger man, dein lob ſtet hoch ʒu preiſen: wer dein pild frů tůt ſchawen an, des tags iſt er beweiſen, das herʒe ſein frölich on pein, ʒüchtig in allen eren, dein pet gen gott hilft hie vnd dort, vmb deiner marter ere.

2. Du haſt auch macht von gott gewert 
den gächen tod vertreiben,
Des donners kraft wird ganʒ verhert,
an keinem ort ʒu bleiben;
Darumb uns aus bitt verſag uns nit
dein hilf als wir begeren!
dein bet gen gott hilft hie und dort
umb deiner marter ere.

3. Du haſt noch mer der tugent groß,
als uns die ſchrift erʒelet:
Gott liebt dich ſer on alle maß
und hat dich auserwelet
Ʒu ſeinem knecht, du trůgſt in recht
über waſſer ſo geren;
dein bitt gen gott hilft hie und dort
umb deiner marter ere.