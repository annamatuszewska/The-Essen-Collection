1. Mag ich unglück nit widerſtan, doch hoffnung han,
es ſol nit alʒeit weren,
Mancher treibt jetʒund groſſen pracht, wirt hoch geacht,
gſchicht als mit kleinen eren,
Wenn er die gnad von gott nit hat,
das er gedecht was im entſprecht,
all ding thon ſie verkeren.

2. Nicht wie ich wölt jeʒ all mein ſach, ſo tu ich gmach,
wart eben meiner ſchanʒen,
Tu nicht der gleich als mich angeh, darbei verſte
ir untrew und finanʒen,
Die ſie ſtets treiben, vol untrew bleiben,
gen irem herrn, des reien wern
noch müſſens ſelber tanʒen.

3. "All ding ein weil" - ein ſprichwort iſt, der ſelben friſt
iſt noch gut ʒu erpeiten.
Gedult vil ſachen überwind, ſie ſein ſo gſchwind,
wöllen nit mich hülfe ʒu ʒeiten.
Darumb wil ich auch allʒeit mich
mit meinem herrn willig und gern
glück ʒu auf meiner ſeiten.