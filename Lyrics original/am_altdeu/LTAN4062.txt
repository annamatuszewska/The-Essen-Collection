Dort niden an dem Reine, da iſt ein berg bkant, 
Der tregt den gůten weine: Fürſtenberger genant.
Sein kraft iſt hoch ʒu loben, die er beweiſen kan, 
wer in ʒu faſt wil toben, den greift er dückiſch an.

2. Gro iſt ſein farb vom garten,
darin er wachſen tůt;
Er darf des mans wol warten,
erbutʒen im den hůt,
Darʒu den kopf erlauſen,
umb kein gibt er nit vil;
das hirn macht er erſauſen
dem, der in trutʒen wil.

3. Gůt gſell iſt er mit allen,
ſo man in trinkt mit luſt,
Eim jeden ʒu gefallen,
ſterkt im ſein herʒ und bruſt;
Sein nam iſt weit ʒu loben
wo er nur wirt erkent:
leit mit unden und oben,
darnach ſichs wetter wendt.