1. Dich, mutter gottes, ruf wir an,
[Bitt für uns, Maria!]
tu uns in angſten nit verlan,
Jeſum, din ſun, der not erman,
die er umb menſchlich gſchlecht wolt
han.
[Bitt für uns, Maria!]

2. Daß wir volkumen werden gar,
[Bitt für uns, Maria!]
leib, er und gůt auf erd bewar,
daß wir im ʒeit vil gůter jar,
dort leben mit der engel ſchar.
[Bitt für uns, Maria!]

3. Du biſt der prunn, der nit verſeicht,
[Bitt für uns, Maria!]
daß uns der hailig gaiſt erleucht
ʒů warer rew und ganʒer peicht,
Jeſus, dein ſun, dir nicht verʒeicht.
[Bitt für uns, Maria!]