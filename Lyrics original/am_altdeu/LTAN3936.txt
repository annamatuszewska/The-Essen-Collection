Nach grüner farb mein herʒ verlangt, 
da ich im elend was, 
Entſproſſen aus des meien ſchein mit manchen blümlein klar, 
alſo hat ſich ein jungfrau fein gebildet in das herʒe mein, 
ʒu diſem neuen jar.
Das ſchafft der lieb ein anefang; 
recht wie das grüne gras

2. Der roten farb der hat ſie vil,
in der lieb ſo brennt mein herʒ;
Und daß ſies nit erkennen wil,
das bringt mir großen ſchmerʒ.
Jch ſäh es auch von herʒen gern,
daß ich wär bei ir allein;
ich hoff, ſie ſol in eren
ir jungs herʒ ʒu mir keren,
die weil ich elend bin.

3. Um irentwillen trag ich weiß
in meines herʒen grund;
Mein herʒ das ſiet mit ganʒem fleiß
nach irem roten mund;
Nach ir ſetʒ ich mein gedanken hin
die nacht und auch den tag,
nach ir ſo ge ich manchen gang,
der weg der wird mir nit ʒu lang,
wenn ich ſie nur ſehen mag.

4. Blau haſt du, feins maidlein, von
mir begert
in rechter ſtetigkeit,
Und wüßt ich, was dein herʒ begert,
das ſol dir ſein bereit.
Daran ſoltu kein ʒweifel han,
mit treuen ich dich mein;
ich wil in deinem dienſt beſtan
die weil ich das leben han,
bis an das ende mein!
