I. Was wöll wir aber heben an ein newes lied ʒu ſingen,
Wol von dem könig aus Frankreich, Mailand wolt er beʒwingen.
Das gſchach da man ʒelt tauſendfünfhundert jar,im fünf und ʒwanʒigſten iſts gſchehen,
er ʒog daher mit heereskraft, hat mancher landsknecht gſehen.

2. Er ʒug für ein ſtat die heiſt Mailand,
die ſelbig tet er ʒwingen,
Darnach für ein ſtat die heiſt Pavia,
er meint, er wolts gewinnen;
Darin lag mancher lands knecht friſch,
das het der könig verſchworen,
er ſprach, ſie ſolten die ſtat aufgeben
ſie wär ſunſt ſchon verloren.

3. Wir hetten kürʒlich einen rat,
einer fragt den andern,
Nun ʒeucht der könig nimer ab,
darnach ſtet ſein verlangen,
Nent ſich einer mit namen graf Eitelfritʒ,
die ſtat wöll wir nicht aufgeben,
wir bawen ʒwei bolwerk die ſein feſt,
es koſt recht leib und leben.

4. Sie ſein mit mancher hand gemacht
ʒwei bolwerk wol erbawen,
Wir ligen die winterlange nacht
ʒů Pavia auf der mauren,
Da wöllen wir warten des kůlen
wein,
tůt der könig die mauren ʒerbrechen,
es kumbt ein fürſt aus Oeſterreich,
den ſchaden würd er rechen.

5. Wir lagen die winterlange nacht,
vor kelt kunt wir nicht bleiben;
Wir kunten nit erwarten des kůlen
wein,
gar eilend tet wir ſchreiben,
Und ſchriben dem fürſten von Oeſterreich,
er ſolt nicht ausbeleiben,
ſol bringen manchen landsknechtfriſch
den könig ʒů vertreiben.

6. Der fürſt het kürʒlich einen rat
mit ſeinen fürſten und herren,
Wie bald er nach herr Jörgen ſchrib,
er war im nicht ʒů ferre,
Marr Sitich von Ems deſſelben geleich,
er rüft ſie an in trewen.
ſie ſolten im trewlich beiſtan
den könig ʒů vertreiben.

7. Sie wurden kürʒlich unterricht,
ʒů Jnsbruck auf dem tage
Würd manigs ſenlin anfgericht,
im Teutſche land hort mans ſagen,
Darüber ʒug mancher landsknecht
friſch,
tet in ſeinen harnaſch klingen,
wir ʒugen all gen Mailand hinein
gott wöll, daß uns gelingen.

8. Als bald der könig das vernam,
tet ſich nit lang beſinnen,
Wie bald er die ſtat ʒům ſturm beſchoß,
er meint er wolts gewinnen,
Darvor verlor er vil manchen man,
das tet dem könig ʒoren,
er ſprach: ſie ſollen die ſtat aufgeben,
ſie wär doch ſunſt verloren.

9. Der ſturm hat er fünf geton
und hat ſie all verloren,
Da ʒug herr Jörg, Marr Sitig von
Ems daher,
die ʒwen herren auserkoren,
Legten ſich vor Pavia in das feld,
Pavia tet ſich des frewen,
der könig lag mit hereskraft davor,
man kert ſich nit an ſein drewen.

10. Die landsknecht machten ir ordnung
feſt,
ein rat der wurd beſchloſſen,
Ein verlornen haufen man machen
ſoll,
ein hauptman ausgeſchoſſen;
Hauptman Edel iſt er genant,
man rüft in an mit trewen:
'nim den verlornen haufen ʒů hand,
laß dich dein leben nicht rewen!'

11. An ſant Mattheistag, da der tag
herbrach,
da fieng wir an ʒů ʒiehen;
Jch weiß wie den Schweiʒern die
ſach gefiel,
ſie begunten gar bald fliehen,
Da ʒugen wir in thiergarten hinein,
darnach ſtünd unſer verlangen,
ſie hießen uns all gotwilkummen ſein
aus kartannen und mit ſchlangen.

12. Valtein Kop war auch darbei
mit manchen gůten ſchütʒen,
Darʒů mancher frummer lands=
knecht,
nach eren tet ers nütʒen,
Das handgſchütʒ het er gar bei im
mit ſampt ʒweien knechten:
'ſchießt drein, ſchießt drein, ir
frumme landsknecht!
gar ritterlich wöll wir ſechten.'

13. Herr Jörg ſchrei Valtein Koppen an,
ſol im das gſchütʒ herbringen,
Velten Kop tet wie ein erlich man
und ſich nit lang beſinnen.
Er fürts daher mit ganʒer macht,
ganʒ wol tet er ſich rüſten:
wir ſchuſſen all ʒů halben man,
ward den Franʒoſen verdrießen.

14. Herr Jörg, ein edler ritter feſt,
ſtond da mit ſeiner helleparten;
Er ſprach: 'es kummen uns fremde
geſt,
der ſelben wöll wir warten.'
Gegen im ʒog der Langemantel daher:
"herr Jörg verſich dich eben,
du müſt hie mein gefangner ſein,
ob du wilt friſten dein leben!"

15. Herr Jörg ſprach: 'můß ich dein gefangner ſein,
oder koſt es mich mein leben,
So hab ich getrunken des kůlen wein,
mein leib will ich dir nicht aufgeben;
Jch hab ſo manichen lands knecht
friſch,
ſten da in iren halben hoſen:
ſtecht drein! ſtecht drein! ir frummen
lands knecht,
das ſend die rechten Franʒoſen.'

16. Marr Sitig von Ems griffs ʒům
erſten an
mit ſeinen frummen landsknechten,
Wann er ſtůnd ſelber vornen dran,
gar ritterlich tet er fechten,
Die ſchlacht die wert ein kleine weil,
da war ſie ſchon verloren,
wurd manch Franʒos ʒů tod ge=
ſchlagen,
manch küreſſer auserkoren.

17. Ein graf genant aus Teutſchem land,
mit namen der von Salmen,
Er griff den könig ſelber an,
die landsknecht waren ʒerſpalten,
Der Vicereg (- vicerex) deſſelben
gleich,
manch ſper wurd in der mit ʒerſpalten;
das ſtach wir all mit freuden drein:
der lieb gott ſol sein walten!

18. Die ſchlacht wert anderthalbe ſtund,
da was ſie ſchon vergangen,
Wurd mancher Schweiʒer ʒů tod ge=
ſchlagen,
maniger wurd gefangen,
Die lamdsknecht bliben da hinden
ſtan,
als vil wil mich bedunken,
die ſumm man nit erʒelen kan,
die im waſſer ſein ertrunken.

19, 'Schweiʒer, du ſcheußt mir ein dreck
auſt naſ
und fünfʒehn in knebelbarte;
Ich mein, wir haben dich bar beʒalt
ʒů Pavi im tiergarten.
Du ſpricht, ich berům mich eigner
ſchand,
das iſt warlich erlogen,
du haſt dem Franʒos verloren leut
und land,
biſt ſchendlich von im geflohen.

20. Du haſt geſchrieben in Teutſche land;
wie du die ſchlacht habeſt gewunnen;
Du habeſt uns von unſerm geſchütʒ
gejagt,
wären ſchendlich darvon entrunnen:
Das wöll got heut noch nimmer,
kein landsknecht iſt geflohen,
das dein haſt du dahinden glan,
da wir ʒůſamen ʒogen.

21. Alſo habr ir vernummen wol,
wie es den Schweizern iſt ergangen;
Sie hetten geſchworen einen eid,
ſie nammen uns kein gefangen-
Sie růften Maria gots můtter an,
daß wir ir teten warten,
ich mein, wir haben ſie bar bezalt
ʒů Pavia im tiergarten.

22. Der uns das liedlein newes ſang,
von newen hat geſungen,
Das hat getan ein landknecht gůt,
dem reien hat er geſprungen;
Wann er iſt auf der kirchweih geweſt,
der pfeffer ward verſalʒen,
man richt in mit langen ſpießen an,
mit halleparten gſchmalʒen.

