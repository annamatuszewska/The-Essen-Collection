1. So trinken wir alle
diſen wein mit ſchalle!
Diſer wein für ander wein
iſt aller wein ein fürſte;
Trink, mein liebes Dieterlein,
ſo wird dich nimmer dürſten.
Trinks gar aus!
Trinks gar aus!
Trinks gar aus!

2. Ein neiglein noch drin iſt,
du ein fauler ʒecher biſt;
Heb hinten über ſich das glas,
ſo lauft es dir mer und baß.
Trink, mein liebes Dieterlein,
laß dir ſchmecken den külen wein.
Trinks gar aus!
Trinks gar aus!
Trinks gar aus!

3. Das glas ſoll umbher gan,
laß keiner lang vor jm ſtan!
Diſer wein treibt weg alls leid;
Dieterlein, tů mir beſcheid!
Er ſchon in den ʒügen leit,
er gar ein gůten ʒecher geit:
Trinks gar aus!
Trinks gar aus!
Trinks gar aus!