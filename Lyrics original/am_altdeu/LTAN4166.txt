1. Jt wolde ein (gut) jeger jagen
dre uren vor dem dage,
des jagens wart he fro.

2. Wat bejegende en up der heide?
ein megtlin in witten kleidern,
it mas van jaren junk.

3. Dat krenʒlin dat was gröne,
dat megtlin das was ſchöne,
de knabe was ſüverlik.

4. He nam ſe in der midde,
he ſchwank ſe hinder ſick torügge
wol in dat gröne gras.

5. Dar legen de beiden ſo köle
wol aver ſe ſo ſchen de ſünne,
de helle dach brack an.

6. 'Wolup, gut jeger! unde dat is tit,
du heffſt geſchlapen, ick hebbe gewaket,
ein wacker megtlin bin ick noch.'

7. "Biſtu ein megtlin, dat weſtu wol,
dein härken ſchaltu torügge ſchlan,
wo ander junkfröwlin don!"

8. 'Min härken wil ick laten hangen
dem ridder, dem jeger to ſchanden,
dat he de tit vorſchlep.'

9. "Du ſchalt die har upbinden,
mit gröner ſiden bewinden,
wo ander vrouwens don!"

10. 'Jck wil min har laten flegen
den leidigen kramern ro ſehen,
de up der gaſſen gan.'

11. He ſchicket er dar en huven,
er har darmit to beſchuren,
wo ander vrouwen don.

12. 'Nu wil ick gan to der linden
und laten ein krenʒlin winden
und ſetten up min har.'

13. "Jck wil varen aver de heide
na minem lefken kleine,
dar ick aver nacht bi ſchlep."

14. Do he up de heide quam,
de heide was vorſunken
in aller junkfröuwlin ʒart.