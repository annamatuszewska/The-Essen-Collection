1. 'Wol uf, wir wellind jagen,
gen jagen für den wald;
Es loft ein tier im berge,
es möcht gefangen werden,'
redt jener knab ſo bald.

2. Wol ſchier hat ers gefunden
mit fröden jagt er daran;
Er ließ den jagdhund ſpringen,
mit dem tierlein ringen,
bis es an rucken kam.

3. Do er es do gefellet,
gewiß wolt ers do han.
Er dacht in ſeinem ſinne:
du ſcheideſt wol von hinnen,
du jageſt wenn du wilt.

4. Ʒů derſelben ſtunde
ſchickt er den jäger dar,
Daß er im ſolt erfaren
das tierlein in dem garen,
villeicht ſpringt es davon.

5. Ʒů derſelben ſtunde
do kert er wider heim;
Er bracht im böſe märe:
ſein lieb verſtricket wäre,
ſpürt er an ſeinem hund.

6. Jſt mir mein lieb verſtricket,
es tůt meim herʒen we,
Jch ſachs vor minem bette
ein ſchürlitʒ ane legen,
und ſie treit ein grüns gewand.

7. "Der mir mein lieb verwîſet hat,
von dem ich dos nun hon,
Der můß ſein lieb verlieſen
und nimmer keins erkieſen:
das wünſch im aber ich!"

8. Er nam ſie bei der hende,
bei ir ſchneweißen hand,
Er fůrt ſie über Rine
in ein klöſterline:
"Nun lerna, töchterlin!"

9. 'Jch weiß nit, was ich lerne
und ich gelernet hon,
Jch find in minem bůche:
güt geſellen wil ich ſůchen,
den ich verloren han.'
10. Der das lied gemachet hat,
ein jäger iſt ers genannt:
Er hat ſo lang gejaget,
Bis daß ers hat gefangen
das hübſche dirnelin.

11. Er hat ein tier gefangen
das iſt nach ſinem ſinn:
Sie treit ein roten munde,
ſie lacht ʒů aller ſtunde,
ſie mag wol edel ſin.