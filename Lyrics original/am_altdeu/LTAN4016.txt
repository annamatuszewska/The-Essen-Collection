1. 'Ich weiß ein fein brauns megdelein,
wolt gott ſie were meine!
ſie müste mir von haberſtro
wol ſpinnen braune ſeiden.'

2. "Und ſol ich dir von haberſtro
wol ſpinnen braune ſeiden.
So můstu mir von eichenlaub
ʒwei purpurkleide schneiden."

3. 'Und ſol ich denn von eichenlaub
ʒwei purprkleide ſchneiden,
So můſtu mir die ſchere holn
ʒu Cöln an dem Reine.'

4. "Und ſol ich dir die ſchere holn
zu Cöln an dem Reine,
So můſtu mir die ſterne ʒeln,
die an dem himel ſcheinen."

5. 'Und ſol ich dir die ſterne ʒeln,
die an dem himel ſcheinen:
So můſtu mir ein leiter baun,
daß ich darauf kund ſteigen.'
