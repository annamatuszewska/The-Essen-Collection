Wir lobn die heilig vnd die rein, die heilig jungfraw Catharein.

1. Die heilig rein und auch die fein,
die heilig junkfraw St. Katharein.

2. S. Kathrina war ein reine magt,
das war dem heiden gar bald geſagt.

3. Der heid ſchickt aus in alle land
bis er S. Katharina ſand.

4. Der heid ſprach S. Katharina an,
ſie ſolt nach ſeinem willen thun:

5. 'Jch gib dir burg und alle land
mach dich ein keiſerin ʒu hand.'

6. Sanct Kathrina ſchrie uber laut:
"darvor bhüt mich meins herʒen
traut!

7. Darvor bhüt mich mein heiliger man,
herr Jeſu Chriſt, mein breutigam."

8. Die red die tet dem heiden ʒorn,
daß in S. Kathrina het verſchworn.

9. Er ließ ſie legen in ein tiefen turn,
darin lag mannicher arge wurm.

10. Sie lag bis an den eilften tag,
daß ſie keiner ſpeiſe nie enpflag.

11. Wol an dem ʒwölften morgen frue
da trat der heid dem turne ʒue.

12. Er ſtieß die tür auf mit gewalt
und ruft S. Katharina bald.

13. Er ſah hinab bis auf den grund,
S. Katharina war friſch und gſund,

14. 'O Katharina, wer hat dich ernert,
daß dich meine wurm nicht haben
verʒert?'

15. "Das hat getan mein heiliger man,
Herr Jeſu Chriſt, mein breutigam."

16. Er fürt S. Katharina widerumb ein,
ob ſie noch ſeines willen wolt ſein.

17. S. Katharina ſprach: "das tu ich
nicht,
kein heidniſchen man den wil ich
nicht!"

18. Er ließ ʒurichten ein ſcharpfes rad,
das war mit eiſen wol bewart.

19. Er ließ das rädlein umbher treiben,
daß es S. Katharina ſolt ʒerſchneiden.

20. Da kam ein großer donnerſchlag,
er ſchlug das rädlein ʒu hauf und
brach.

21. Er ſchlug wol auf derſelben fart
vierhundert tauſend heiden ʒu tod.

22. Er fürt S. Karharina widerumb ein,
ob ſie noch wolt ſeins willen ſein.

23. S. Katharina ſprach: "das tu ich
nit,
kein heidniſchen man den mag ich
nit!"

24. Er ließ ein ſcharpfes ſchwert hertra=
gen,
ließ S. Kathrina ir haupt ab-
ſchlagen.

25. Und woir heiliges haupt hin ſprang,
da ſaß ein engelein und ſang.

26. Und wo ir heiliges blut hin rann,
da ſteckt ein helles liecht und brann,

27. Das leuchtet alſo wunderleich
wol in das ewige himmelreich.