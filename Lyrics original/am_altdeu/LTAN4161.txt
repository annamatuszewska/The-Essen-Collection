1. Ob ich ſchon arm und ellend bin,
ſo trag ich doch ein ſteten ſin,
hoffnung tut mich erneren;
Was mir von gott beſcheret iſt,
ſol mir kein menſch nit weren.

2. Vil falſcher ʒungen haſſen mich,
ich hoff, es ſol ſie helfen nicht,
gott iſt von großer güte;
Dem ich mich alleʒeit befilch,
der wirt mich wol behüten.

3. Und wärn der neider noch ſo vil,
ſo gſchicht doch, was gott haben wil,
gott iſt mein troſt auf erden;
So ſchwer ich doch bei meinem eid:
kein lieber ſol mir werden!

4. Mein herʒ, das iſt betrübet ſer,
gott alle ding ʒum beſten ker!
ich far dahin mit ſchmerʒen,
Jch ſich, daß ichs nicht wenden kan,
gott tröſt alle betrübte herʒen!

5. 'Ferſt du dahin und läſt mich ſchier,
was läſt du mir ʒur letʒe hier,
daß ich mich leids ergetʒe?'
"Die rechte lieb und ſtätigkeit
laß ich dir, feins lieb, ʒur letʒe!"