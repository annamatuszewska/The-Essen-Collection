1. Jch weiß ein feins brauns meidelin,
hat mir mein herʒ beſeſſen.
Es kan mir krauſerlin mauſerlin ſein,
ich kan ir nit vergeſſen.
Sie gfelt mir auß der maſſen wol,
ir weiſ und berd iſt goldes wert,
es ſtet ir wol, was ſie tun ſoll.

2. Sie hat mir heimlich ʒugeſeit:
ſie wöll mein bulin weſen,
Hat mir mein traurigs herʒ erfreut,
meins kommers bin ich gneſen.
Unglück vergang mit ſolcher luſt,
das ich bleib recht, ſo iſt es ſchlecht,
mein freud iſt anders gar umbſuſt.

3. Freundliches herʒ mein außerwelt,
halt dich nach meinen worten!
Mein herʒ hat ſich ʒu dir geſellt
und brinnt an allen orten.
Das ſag ich dir aus herʒen gir
mein höchſte ʒir
mein höchſte ʒir
ſchöns lieb, ſetʒ mir ein gnedigs ʒil!