1. Der mei wil ſich mit gunſten
mit gunſten beweiſen
Prüf ich an aller vögelein geſang,
bringt uns der ſommer manigfalt;
Jch hört fraw Nachtigal ſingen,
ſie ſingt recht wie ein ſeitenſpil:
'der mei uns wil
den liechten ſommer bringen, ja brin-
gen.'

2. Jedoch ſo ſeind ir leider
die kleider ʒerrißen,
Noch freut ſie ſich des lieben langen jar;
mit iren ſchenklein get ſie bar,
Recht als ſie waſchen ſolte;
der reif und auch der kalte ſchne
der tut ir we,
noch freut ſie ſich des ſommers, ja
ſommers.

3. Die ein nent ſich Margreta,
Agneta, Sophia,
Eliſabeth, fraw Amalia traut,
das meidlein mit fraw Getraut:
Das ſeind die jungfraun ſchöne,
das ſeind die jungfraun ſeuberlich,
die krenʒen ſich
des meien allʒumale, ja male.