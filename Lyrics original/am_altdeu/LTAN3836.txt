1. Jch waiß mir ainen anger brait,
der iſt mit roſen umbelait,
da iſt gůt ogenwaide:
der ain lieben bůlen hat,
der ſol ſich von im ſchaiden.

2. Der ſchriber was dem frölin hold,
er dienet in baiden umb den ſold,
er dienet in ʒů baider maße:
käm der her geritten uß,
ſo wolt er bi dem frölin ſchlaſen.

3. Der her der was geritten uß
er rait gen Conſtenʒ uf das huß,
er wolt gon gůt gewinnen,
er het ſin frölin dahaime gelon
bi ſinen klainen kinden.

4. Do es do wart umb mitte nacht
und iren baider will beſchach,
do kam der her geritten.
er kloffet frölich an das tor,
es was ſin alter ſitte.

5. 'Lieber ſchriber, nit erſchrick!
ich wil dich gar wol verwiſen,
ich wil min herren.....
mit wißen armen umbevahn
und wil dich wol behůten.

6. Do der her in hofe rait,
als im das frölin entgegen ſchrait:
'ſind got wilkommen, herre!
ſind got wilkommen, herre min!
und wie iſt es üch ergangen?'

7. "Es iſt mir eben und wol ergangen,
daß ich ʒů land bin wider komen,
ich und min geſellen;
her ich minen ſchriber gůt,
den wolt ich gern bekennen."

8. Der her der was ain ʒornig man,
er hieß ſie ʒünden ain kerʒlin an,
er ʒündet über alle bette:
"het ich minen ſchriber gůt,
den wolt ich ſelber wecken."

9. 'Woltend ir üwern ſchriber hon,
ſo legend frowenkleider an
und gond in den roſengarten!
ſo findet ir üwern ſchriber gůt
dem edlen frölin warten.'

10. Er tet das in ſin frölin bat,
er legt der frowen klaider an,
er gieng in den roſengarten,
do fand er ſinen ſchriber gůt
dem edlen frölin warten.

11. Der ſchriber hůb uf ſin wiße hand,
er gab dem herren ain backenſchlag
al in dem roſengarten:
"'ain junkfraw ſolt dahaime ſin
und ſolt des junkherren warten.'"

12. "Nů dank dir, lieber ſchriber gůt!
ich wil dir kofen ain nüwe wat
mit perlin und mit ſiden,
das min ſchönes lieb ie getrůg
an irem ſchnewißen libe."
