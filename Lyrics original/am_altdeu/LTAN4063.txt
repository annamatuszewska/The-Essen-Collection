1. Ʒů Laudenberg nicht weit vom Rein, 
als ich es hab vernommen, 
Do trinkt man vil der gůten wein, 
wie ſie ʒů eym ſind kommen.
Mit gůter gſellſchafft tag vnd nacht, 
ganʒ auß und halb in großem pracht, 
durch freundes můt ein jeder tůt 
dem herren ʒů gefallen,
ſich halten wol recht wie man ſol, 
ſingt dann mit hohem ſchalle.

2. Dann kompt man dar und ſchenket ein.
den edlen ſaft von reden,
Nirmſteiner kompt her über Rein,
der gſellschaft iſt er eben,
Derſelb uns auch wol werden mag,
ein jeder ſeh, wie er in trag,
trinkt er ſein vil, ich raten wil,
mach ſich bald hin ʒu ſchlafen
und trinks nit aus, ſo nach der paus,
funft würt er ʒu eim äffen.

3. Kompt auch herbei Elſatzer wein,
wil getrunken ſein mit ʒüchten;
Glaub nit, daß er künt beſſer ſein,
man kan in nit vernichten.
Und ſo ich mich hab recht bedacht,
ſo hat man in von Straßburg bracht,
der Heinʒerock ſtoßt mir ein bock, 
den trinkt man nit mit Haufen;
wein von Heimsſach macht ʒim=
		lich ſchwach,
ſo man ʒu grob tůt ſaufen.

4. Noch iſt ein wein von Bergſtraſſen,
dem ſol man ʒucht beweiſen.
Er ſchmeckt gar wol aus der maſſen,
darum iſt er ʒu preiſen,
Gensfüſſer von der newen ſtat
mit im herein ein bergwein gat,
Sponwein iſt gůt, macht freud und
můt,
Rappas und der Salveiwein
iſt gůter trank, machen eim krank,
welcher sie tůt schütten ein.

5. Hin Fürſtenberger kumpt hernach,
tůt auf dem Rein her faren;
Derſelbig wechſt ʒů Bacharach,
gott wöll in wol bewaren,
Daß im kein unglück widerfar,
wir nemen ſein ietʒ allʒeit war,
und hoffen daß er uns noch baß
vor andern wein ſol schmecken,
nach ſeiner art . . .
unS Hand und füß tůn blecken.

6. Des Pferdersheimer edlen pracht
wölken wir nit vergeſſen;
Mit im der Robelsberger macht
ungleiche fußtrit meſſen,
Als wir es auch hand erfaren,
wein von 24 jaren
ſei mit im ſpil, und darnach vil,
die ich ietʒ nicht kan nennen;
doch můß da ſein der Wermůtwein,
den tůt man morgens kennen.

7. In Summa da iſt weinS genůg,
man trinkt in auch on dauren;
Ein ieder meint, er hab ſein fůg,
daß ern nit laß ersauren;
Solch wein obgmelt wird fürgebracht,
darʒů braucht man ſein groſſe macht,
und trinkt ufs beſt, keiner der letʒt
wil ſein mit gůten trinken:
nit unbillig, doch ʒweifel ich,
der hund wird hindnach hinken.
