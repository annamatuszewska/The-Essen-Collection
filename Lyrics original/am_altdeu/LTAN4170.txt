1. Es jagt ein jäger wolgemut,
er jagt aus friſchem freien mut
wol unter grüner linden,
Er jagt derſelben tierlein vil
mit ſeinen ſchnellen winden, ja winden.

2. Er jagt über berg und tiefe tal
unter den ſtanden überall,
ſein hörnlein tet er blaſen;
Sein lieb unter einer ſtauden ſaß,
tet auf den jäger loſen, ja loſen.

3. Er ſchweift ſein mantel in das gras,
er bat ſie, daß ſie ʒu im ſaß,
mit weißen armen umbfangen:
'Gehab dich wol, mein tröſterin,
nach dir ſtet mein verlangen, ja ver=
langen!'

4. Hat uns der reif, hat uns der ſchne,
hat uns erfrört den grünen kle,
"Wo ʒwei herʒlieb beinander ſeind,
die ʒwei ſol niemand ſcheiden, ja
ſchelden!"

[5. Es iſt kein jäger er hat ein hund,
mein lieb koſt mich wol hundert pfund
mich und all mein geſellen;
Jch wil und můß ein bůlen han,
es koſt recht was es wölle, ja wölle.

6. Feines mein lieb, gehab dich wol,
mein ſeckel iſt des goldes vol,
des gib mir nichts mer wider;
Das lieb unter der ſtauden ſaß,
ſchwang dahin ſein gefider, ja gfieder.]

7. Der uns das liedlein new geſang
ein freier jäger iſt er genant,
er hats gar wol geſungen;
Ʒu Augsburg get er ein und aus,
es hat im wol gelungen, ja glungen.