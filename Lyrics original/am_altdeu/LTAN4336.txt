1. Es iſt ein ſer mächtiger held
ſankt Georg, den ich mit namen meld,
dem ʒu eren ein liedlein ſchon!
Dieweil es uns alſo gefelt
ſingen wir als daʒu beſtelt,
dann er iſt unſer patron.

2. Fleißig wil er vereret ſein
von den katechismuskindelein
neben der himliſchen kron;
Läſt er ſich befolen ſein,
welche keuſch, from leben und rein,
gibt oft auch ʒeitlichen lon.

3. Es habens die keiſer erfarn,
welche gelebt vor vielen jarn,
die er errettet aus der not,
Da ſie in feyands händen waren,
die ſchlecht und alles glück verlaren
und nicht weit vom bittern tod.

4. Aus vielen will nur eins erʒäln
wie mit ſechshundert gſelln
kaiſer Fridrich in einer ſchlacht
Vierʒig hunderttauſend rebellen
ſampt hauptleuten und koronellen
erſchlug und in flucht bracht.

5. Eduardus in Engelland,
der ein könig groß alſo genant,
durch anrufen unſers patron
Obſieget und ſchläget den feyand,
der ſich gedrungen in ſein land,
umb ʒu haben des lands kron.

6. Ʒu dank der könig nach der ſchlacht
vil edelleut ʒu rittern macht,
welch ſankt "Görißritter" genant,
Damit ſie allʒeit unverʒagt
auf könig und kron gute acht
geben und ſchütʒen das land.

7 Sanct Anno, biſchof diſer ſtat,
on ʒweifel auch erfaren hat
ſanct Göriß hülf, ſchutʒ und beiſtand,
Dieweil er bawens můd und ſat
darnoch ein kirch gebawet hat,
die er "ſanct Göriß ſtift" genant.

8. Keiner ſol aber vermeinen,
daß ſanct Göriß vergeß die kleinen:
ʒu kleinen hat er große luſt,
Die inen mit trewen meinen,
eigen und ander mängel weinen,
wie ſolches kundbar und bewuſt.

9. Throdorus ein kindlein klein,
in leben und ſitten keuſch und rein,
als er nur ſieben jar alt war,
Beſuchet tags und nachts allein
unſers patrons capellelein,
welches gelegen war im wald.

10. Dem ritter diß gefallen tut
darumb diß kindlein nimbt in ſein
hut,
beſchütʒet es vor teufels liſt,
Leret es leben in armut,
nichts achten reichtumb, geld und gut
und was der ſelen ſchädlich iſt.

11. Diß haben vil andere erfaren,
welche in ſchutʒ des ritters waren:
unſers liedleins ſei diſes end.
Jn dienſt und ler muß verharren,
den der ritter ſol bewaren,
ſonſt ſein angſicht von im wend.