Man ſagt wol: in dem Mei-en da ſind die brünlein gſünd, 
Jch glaubs nit, bei mein treuen, es ſchwenckt eim nur der mund,
Vnd thut im magen ſchweben, drumb wil mirs auch nit ein: 
ich lob die edlen reben, die bringen vns gut wein.

1. Nun bis mir gott willkommen,
du edler rebenſaft!
Jch habs gar wol vernommen,
du bringſt mir ſüße kraft,
Läßt mir mein gmüt nicht ſinken
und ſtärkſt das herʒe mein:
drumb wöllen wir dich trinken
und allʒeit frölich ſein!

2. Man ſpricht wol: in dem Meien
ſeind uns die brünlein gſund;
Jch glaubs nit bei mein treuen,
es ſchwenkt eim nur der mund,
Und tut im magen ſchweben,
drum wills mir auch nicht ei
ich lob die edlen reben,
die geben uns gut wein.

3. Vom bier will man auch ſag-
es ſei ein ſtarker trank:
Es will nicht in mein magen
ʒu ſtund macht es mich kran
Jch lob des weinſtocks gaben,
das iſt ein gſunder ſaſt,
gar köſtlich tut er laben,
gibt leib und ſel ein kraft.