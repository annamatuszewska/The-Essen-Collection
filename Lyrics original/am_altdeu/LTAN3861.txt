1. De morgenſterne hefft ſick upgedrungen,
gar ſchön hebben uns de kleinen waltvögelin geſungen
wol aver berg unde depe dal,
van fröuwden ſinget uns de leve nachtegal.

2. Van fröuwden ſinget uns de wechter an der tinnen
weckt up den helt mit ſachten ſinnen:
'waek up, waek up, it is wol an der tit!'
und beſchütt der junkfrouwen er ere, dem helt ſin junge lif.

3. Frouw nachtegal was möde, ſe let aff van erem ſingen,
dat megtlin dat was junk, ſe ſach den hellen dach her dringen:
"waek up, ſins lef! wi ſint in groter not;
ervör dat min vader und moder, vel lever ſo wer wi dot."

4. "Nu ſchwich ſtille, megtlin, van dinem truren!
ick wil mi ſchwingen aver de hogen müren;
du hefft mi mot, hert und ſinne benamen,
unde wenn de leve gor wil, so werde ick wedder kamen."

5. Dat megdelin stunt an Hoger tinnen
unde dachte wo se den helt darvan möcht bringen,
ein ſchnewirr beddelaken ſe toret,
darmir ſe den helr aver te müren let.

6. 'Nu var darhen, fins leſ, dat di god behöde!
du makeſt mi ſcheident alſo möde,
du heffſt min junge herte ut fröwden in trurent gebracht,
dat ick van di mot ſcheiden, adde to vel duſent guder nacht!'

7. De uns dit letlin Hebben geſungen,
dat hebben gedan twe kramerjungen,
ſe hebben it ganz wol bedacht
unde wünschen allen junkſrouwen vel duſent guder nacht.