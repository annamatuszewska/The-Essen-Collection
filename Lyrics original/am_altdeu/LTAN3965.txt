'Heinʒ, wiltu Chriſta han?'
ſprach die alte Schwieger. 
"Awe ja, dadada!" 
ſprach die Schnur herwider.

1. "Mein man der iſt in krieg geʒogen,
vor leid ſo muß ich ſterben;
Nimmer kum, was geb ich drum,
ein andern wolt ich erwerben."

2. 'Jch wil dir meinen ſon geben'
ſprach die alte ſchwiger.
"Awe ja, da da da'
ſprach die jung herwider.

3. 'Heinʒ, wiltu Chriſtein haben?'
ſprach die alte ſchwiger.
"'Will ſie's ſein, ſo iſt ſie mein'"
ſprach der ſon herwider.

4. 'Wenn wolt ir denn die hochʒeit
haben?'
ſprach die alte ſchwiger.
"Es gilt uns gleich ja wenn es ſei"
ſprach die jung herwider.

5. 'Was ſoll ich euch ins haus ſchenken?'
ſprach die alte ſchwiger.
"Ein newen pelʒ, mir geſelts"
ſprach die jung herwider.

6. 'Was wölt ir für ein handwerk
treiben? "
ſprach die alte ſchwiger.
"Gelt, mein Heinʒ, wir treiben keins"
ſprach die jung herwider.

7. 'Womit wölt ir euch denn erneren?'
ſprach die alte ſchwiger.
"Mit wein und brot, was man
denn hat"
ſprach die jung herwider.

8. 'Wo wöllet ir heut (heint) ligen?'
ſprach die alte ſchwiger.
"Bei dem herd, auf der erd"
ſprach die jung herwider.

9. ['Es gehört gar vil in die Haus-
haltung'
ſprach die alte ſchwiger.
"Nicht gar vil, wenn man wil"
ſprach die jung herwider.]

10. 'Wo wöllet ir denn hausrat nemen?'
ſprach die alte ſchwiger.
"Frag nit drumb, wo wirs bekumb"
ſprach die jung herwider.

11. 'In welches haus wölt ir ʒiehen?'
ſprach die alte ſchwiger.
"In dein haus, und du muſt draus!"
ſprach die jung herwider.

12. 'Das Haus das iſt mein eigen'
ſprach die alte ſchwiger.
"Iſt das dein, es wird wol mein!"
ſprach die jung herwider.

13. 'Wolſtu auf meinen tod hoffen?'
ſprach die alte ſchwiger.
"Lebſtu lang, so wird mir bang!"
ſprach die jung herwider.

14. 'Ich glaub, du wilt mich pochen?'
ſprach die alte ſchwiger.
"Ich bin herr, und du nit mer"
ſprach die jung herwider.

15. 'Gib mir meinen pelz wider!'
ſprach die alte ſchwiger.
"Der pelz iſt mein, iſt nicht mer
dein!"
ſprach die jung herwider.

16. 'Ich dörft dir eins an schleier geben!'
ſprach die alte ſchwiger.
"Wie du wilt, nun es gilt!'
da ſchlug die jung herwider.

17. 'Awe, awe meins armen kopfs!'
ſprach die alte ſchwiger.
'Ach liebe ſchnur, halte nur!
ich gib dirs alles wider.'

18. Also nam diser krieg ein end
mit der alten schwiger.
Get es nit nach disem ſitt,
ſo buck ſich einer dawider.
