Von deinetwegen bin ich hier, 
herʒlieb, vernimm mein wort! 
All mein hoffnung ſetʒ ich ʒu dir, 
darin treib ich kein spot.
Laß mich der trew genießen
dein diener wil ich sein!
tu mir dein herz aufschließen,
schleuß mich, herzlieb, darein

 Man hat uns beid verlogen,
 das weißt du, herzlieb, wol;
 DaS haben die falschen klaffer getan,
 sie sind unS beiden nicht hold.
 Mir wöllenS in wider vergelten,
 rat zu, du mein treuer schätz!
 erst wil ich dich lieb haben,
 dem klaffer zu neid und haß.

 Bei meines bulen köpfen
 da stet ein güldner schrein,
 Darin da leit verschloßen
 das junge herze mein.
Wolt gott, ich het den schlüßel,
 ich würfe jn in den Rein;
 war ich bei meinem bulen,
 wie möchcht mir baß gesein!


 Bei meines bulen fußen
 da fleußt ein brünnlein kalt,
 Wer das brünlein tut trinken
 der jungt und wird nicht alt.
 Ich Hab des brünnleins getrunken
 gar manchen stolzen trunk,
 vil lieber wolt ich mir wünschen
 meins bulen roten mund.

 In meines bulen garten
 da sten vil edeler blüt.
 wolt gott,
 ich solt ir warten,
 das wer meins herzen freud.
 Die edlen röslein brechen,
 denn es ist an der Zeit;
 ich trau sie wol zu erwerben,
 die mir im herzen leit.

In meines bulen garten
 da sten zwei beumelein
 DaS eine tregt muscaten,
 das ander negelein;
 Muscaten die sind süße,
 die negelein die sind reß,
 die gib ich meinem bulen,
 daß er mein nicht vergeß.

 Zu dienst sei das gesungen
 der allerliebsten mein;
 Ir lieb hat mich bezwungen,
 ich kan ir nit feind gefein;
 Die weil ich Hab daS leben,
 das glaub sie mir fürwar,
 wil ich sie nit aufgeben,
 und lebt ich tausend jar

 Und der uns disen reien sang
 so wol gesungen hat:
 Das haben getan zwen Hauer
 zu Zreiberg in der stat
 Sie haben so wol gesungen
 bei met und külem wein,
 darbei da ist geseßen
 der wirtin töchterlein.