1. Jch reit einmal ʒu Braunſchweig aus,
da ſach ein megdlein ʒum fenſter raus
mit iren äuglein klare, (helle);
Ein ſolchs braun megdlein muß ich
haben,
es koſt gleich was es wölle.

2. Sie ſach mich uber ein achſel an,
ſie ſprach: 'du biſt kein edelman,
du biſt nit meines gleichen;
Ein edelman den muß ich han,
ein hübſchen und ein reichen.

3. "Braun megdlein laß mich ungeſchmecht,
ich bin meins guts ein armer knecht,
und bin wol deines gleichen;
Ein reicher kaufman kan werden arm,
ein armer reuter reiche."

4. 'Gut gſell, du ſolt mich recht verſtan,
und wie du mich wilt, ſo ſoltu mich
han
in einem roſengarten,
Da wil ich ſein die liebſte dein
und deiner wil ich warten.'

5. Und wenn die klein waldvöglein ſingn,
die blümlein aus der erden ſpringn,
ſo frewen ſich alle leute:
So muß ich, armes reuterlein
wol über die heid ausreiten.

6. Und der uns dieſes liedlein ſang,
ein freier hofman iſt er genant,
er hats gar wol geſungen.
Er trinkt vil lieber den külen wein
denn waſſer aus dem brunnen.
Jch ritt ein-mal ʒu Braunſchweig auß.