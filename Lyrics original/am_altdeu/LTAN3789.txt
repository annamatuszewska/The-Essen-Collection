1. 'Jch hab gewacht ein winterlange
nacht,
darʒu het mich ein frewlein bracht
mit iren ſchneweißen brüſten,
darnach tet mich gelüſten.'

2. Die fraw was ſchon, ir hend waren
weiß,
darauf ſo legt der knab ſeinen fleiß,
ſein herʒ und all ſein ſinne,
mit ir wolt er von hinnen.

3. Dem frewlein kamen leidige mär,
wie daß der bul gefangen wär,
in einen turm geworfen
darinnen gar hart beſchloßen.

4. Darin lag er wol ſiben jar,
ſein bart ward weiß, ſein har ward
grau,
ſein mund was im verblichen,
von der lieben abgewichen.

5. Man legt den Bremberger auf ein
tiſch,
ſchneid in ʒu riemen wie ein fiſch;
ſein herʒe gab man ʒu eſſen
der frawen in eim ſchwarʒen pfeffer.

6."Hab ich geſſen das junge herʒe
ſein,
ſo ſchenket mir ein den külen wein,
und laßt mich darauf trinken,
mein herʒ wil mir verſinken."

7. Den becher ſatʒt ſie an den mund,
ſie trank in aus bis auf den grund,
neigt ſich gegen der wende,
nam gar ein ſeligs ende.

[8. Der nun das lied von neuem ſang,
ein reutersman was er genant,
dann in hat miſſelungen,
iſt um ſein bulen kummen.]