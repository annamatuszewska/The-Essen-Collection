1. Den liebſten herren den ich han
der ward an die ſul gebunden,
Judas gab jn in den tod
mit ſiner falſchen ʒungen.
Wir ſind erloſt,
der herr iſt für uns tod,
des hand wir einen guten troſt.

2. Der herr ward gefüret vor gericht,
er ward gar ſer geſchlagen
Von manchem. . . böſen wicht,
das ſchwer crůʒ můſt er tragen.
Wir ſind erloſt,
der herr iſt für uns tod,
des hand wir einen guten troſt.

3. Das crůʒ ward ufgericht in die luft
gar mit großem ſchalle,
Sie ſtacktens in ein ſteini kluft,
der herr leidt für uns alle.
Wir ſind erloſt,
der herr iſt für uns tod,
des hand wir einen guten troſt.

4. Der herr ſo durſtenklichen ward
nach den ſündern allen,
Er ward ſo bitterlichen getrenkt
mit eſſig und mit gallen.
Wir ſind erloſt,
der herr iſt für uns tod,
des hand wir einen guten troſt.

5. Do der herr das trank verſucht,
er mocht ſin nit getrinken,
Der tod mit kreften umb in rang,
ſin houpt das begund jm ſinken.
Wir ſind erloſt,
der herr iſt für uns tod,
des hand wir einen guten troſt.