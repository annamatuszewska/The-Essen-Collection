1. Ein meidlein ʒu dem brunnen gieng
und das was ſeuberlichen,
Begegnet im ein jungeling,
er grüſt ſie ʒüchtiglichen;
Sie ſetʒt ir krüglein neben ſich
und fragt in: wer er wäre?
er küſts auf iren roten mund:
'ir ſeit mir nit unmäre,
tret here! tret here!'

2. Das meidlein tregt. pantöffel an,
darein tuts einher ſchnappen;
Wer im nicht recht ʒuſprechen kan,
dem ſchneidt es bald ein kappen;
Kein tuch daran wird nit geſpart,
kan eim gar höflich ʒwagen,
ſagt: ſie wol nimmer unſer ſein,
ſie hab ein andern knaben:
las traben! las traben!

3. Far hin, far hin, mein meidlein fein!
weil du hie nit wilt beiten;
Es ſind hie noch mer Druſelein,
gen Rom dörf wir nit reiten,
Wir hon noch meidlein dir geleich;
alls glück tu dich bewaren!
wer weiß, wen es ʒum erſten reut;
dein ſpotwort tue nit ſparen.
las faren! las faren.