1. Es wolt ein jäger jagen
vor jenem holʒ,
Was bgegnet im auf der heiden?
drei frewlein hübſch und ſtolʒ.

2. Das ein das hieß Margretlin,
das ander Urſele,
Das dritt das het kein namen:
des jägers wil es ſein.

3. Er nam ſie bei der mitte,
da ſie am ſchwänkſten was,
Schwangs hinter ſich ʒurücke
wol auf ſein hohes roß.

4. Er fürt ſie gar behende
durch das grüne gras
Der grünen heid ein ende
gen Wirʒburg auf das ſchloß.
