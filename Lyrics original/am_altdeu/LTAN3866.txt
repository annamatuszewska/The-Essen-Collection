'Die winter is verganghen, ic ſie des meien ſchijn,
So ver aen gheenen dale daer is ghenoechlic sijn,
daer singhet die nachtegale,
als menich woutvogelkijn.
Ic ſie die bloemkens  hanghen,
des is mijn hert verblijt,

2. Ic wil den mai gaen houwen
al in dat groene gras
Ende schenken mijn boel die trouwe
die mi diveste was,
En bidden dat si wil comen
al voor haer vensterken stuen
end ontfanghen den mei met bloemen,
hi is so wel ghedaen.'

3. Ende doe die suiverlike
aijn reden hadde ghehoort,
Doe stont si trurentlike
met des sprac si een woort:
"Ic heb den mei ontfanghen
met grooter eerwaerdicheit."
hi cust si aen haer wanghen,
was dat niet eerbaerheit?

4. Hi nam si sonder truren
al in sijn aermkens blanc.
Die wachter op der muren
die hief op een liet ende sang:
"'En is daer ieman inne,
die mach wel thuiswaert gaen.
ic sie den dach op dringhen
al door die wolken claer.'"

5. 'Och wachter op der muren
hoe quelstu mi so hart!
Ic ligghe in swaren truren,
mijn herte dut lidet smert.
Dat doet dic alrelieſste
dat ic van haer scheiden moet,
dat clagh ic god den heren
dat ic si laten moet.

6. Adieu mijn alreliefste.
adieu schoon bloemken fijn,
Adieu schoon rosebloeme!
daer moet ghescheiden sijn,
Hent dat ic weder come
die liefste soud ghi eijn,
dat herte in mijnen live
dat hoort jo altijt dijn.'