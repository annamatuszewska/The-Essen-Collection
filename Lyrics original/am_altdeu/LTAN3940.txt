1. Vorʒeiten was ich lieb und wert
der, die ich het erkorn;
Jtʒund hat es ſich gar verkert,
iſt alls an ir verlorn,
Denn ſie ein andern wil lieber han;
niemand ʒwen herren dienen kan,
einen muß man liebn, den andern
verlon,
damit ſcheid ich davon.-

2. Hüt euch, ir jungen knaben,
halt euch in guter hut,
Daß euch die lieb nit ʒwinge
daß ir möcht abelon.
Ein guten mut, ein kurʒes ʒil:
nicht glaubt den ſchönen junkfrawen
ʒu vil,
was heint iſt lieb, iſt morgen leid,
das ſchafft ir unſtetigkeit.

3. Den falken können ſie ſtreichen
die weil wir bei in ſtan;
Vil ſprichwort tun ſie treiben,
alsbald wir von in gan,
Verheißen vil und halten nur ein teil,
bis ſie uns bringen ans narrenſeil;
dann müſſen wir bei jn gefangen gan
die weil wir das leben han.
