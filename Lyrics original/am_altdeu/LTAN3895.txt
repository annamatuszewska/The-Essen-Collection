1. Ach ſorge, du mußt ʒu rucke ſtan, 
du biſt ʒu frů gekommen, 
der winter hat mir leids getan,
das will ich klagen dem ſommer.

2. Hat dir der winter leids getan,
die ſelben blümlein entſpringen,
und wer ein ſtäten bůlen hat,
der mag wol frölich ſingen.

3. Und wer ein ſtäten bůlen hat
der halt in lieb ʒumaßen!
und wann es an ain ſcheiden gat,
daß er kan von im laßen.

4. Ach, allʒuvil iſt ungeſund
hab ich oft hören ſagen;
der brunn der hat ein falſchen grund
do mans waßer ein muß tragen.