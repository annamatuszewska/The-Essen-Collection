Ein läppiſch man, der narren kan, 
den hat man ſchon ʒu ſpot und hon, 
ein kapp ſtet im nit übel an, 
vil ſchellen dran, die welt die muß ʒu lachen han.

2. Denn wer beſcheid
wil ſein die ʒeit
bei ſolcher freud
die narren geit,
den eſel reit;
aus haß und neid
jetʒt weit und breit
die trew und er ernider leit.

3. Der aff ſich feſt
übt um die köſt,
bricht ab die äſt
und tröſt die gäſt,
ſich dunken läſt
er ſei der beſt,
und ſitʒt am neſt,
die gans auch wirt für andern gmeſt.