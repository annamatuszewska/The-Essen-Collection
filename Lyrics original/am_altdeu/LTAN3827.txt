1. Es ſolt ein medlen waſchen gan
ir hemdlen weiß, ir euglin klar,
ſie hört ein reuter ſingen.
Sie winkt mit ir ſchneweißen hand,
daß er ir helf auswinden, ja winden.

2. 'Ach junkfraw, wolt irs mit mir
gan,
und da die roten röslen ſtan
draußet uf jener wiſen?'
"Ach reuter, weiſt du der roten vil?
es wird mich ſonſt verdrießen, ver-
drießen."

3. 'Ach junkfraw, wolt irs mit mir gan
und do die teigen birnen ſtan,
dort außen uf jener haide?
Ach junkfraw! wolt irs mit mir gan,
ſo gib ich euch der teigen, ja teigen.'

4. "Uber die haid ſo komm ich nit,
es ſei dann ʒuvor meinem mütterlen
lieb,
mein mütterlen will ich fragen,
Und heißet michs dann mein mütterlein,
ſo will ichs frölich wagen, ja wagen."-

5. "Jch bin bei meinem mütterlen geweſen,
ſo hat ſie mir den tert geleſen:
daheimen ſoll ich bleiben,
Und ſo ichs über die haide komm,
ſo geſchäh mir als andern weiben,
ja weiben."