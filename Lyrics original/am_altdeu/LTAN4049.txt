1. Wir habn ein ſchiff mit wein beladen, 
damit wölln wir nach Engelland farn! 
Laſt uns farn, farn, farn, farn, 
Laſt uns farn nach Engelland ʒu!

2. Der wein iſt auß der maßen gut,
er macht uns friſchen, freien mut.
Laſt uns farn, farn, farn, farn, 
Laſt uns farn nach Engelland ʒu!

3. Friſch auf, gut gſell, laß umbher
gan!
das gläslei muß nit lang ſtill ſtan.
Laſt uns farn, farn, farn, farn, 
Laſt uns farn nach Engelland ʒu!

4. Schenk ein, ſchenk ein den külen
wein!
das gütlein muß verſchlemmet ſein.
Laſt uns farn, farn, farn, farn, 
Laſt uns farn nach Engelland ʒu!

5. Wir trinken gerne guten wein,
das gläslein voll get hüpſch hinein.
Laſt uns farn, farn, farn, farn, 
Laſt uns farn nach Engelland ʒu!

6. Bring einer eins dem andern rumb,
daß er von eim ʒum andern kumm!
Laſt uns farn, farn, farn, farn, 
Laſt uns farn nach Engelland ʒu!

7. Wem wölln wir diſes gläslein
bringen?
dem herren von der Hohen Ʒinnen.
Laſt uns farn, farn, farn, farn, 
Laſt uns farn nach Engelland ʒu!

8. Heb auf, trinks aus und machs nit
lang,
tu bald beſcheid, uns wird ſonſt bang!
Laſt uns farn, farn, farn, farn, 
Laſt uns farn nach Engelland ʒu!

9. Guter geſell! das bring ich dir!
ich hoff, wirſts nit abſchlagen mir.
Laſt uns farn, farn, farn, farn, 
Laſt uns farn nach Engelland ʒu!

10. Er ſetʒt das gläslein an den mund,
er trunks heraus bis auf den grund.
Laſt uns farn, farn, farn, farn, 
Laſt uns farn nach Engelland ʒu!

11. Er hat den ſachen recht getan;
das unter und das ſoll oben ſtan!
Laſt uns farn, farn, farn, farn, 
Laſt uns farn nach Engelland ʒu!

12. Den hab ich redlich ausgebracht,
beſcheid ʒu tun wirſt ſein bedacht.
Laſt uns farn, farn, farn, farn, 
Laſt uns farn nach Engelland ʒu!

13. Hör, guter freund mein, ſchenk mir
ein!
die pfenning die müßn vertrunken
ſein.
Laſt uns farn, farn, farn, farn, 
Laſt uns farn nach Engelland ʒu!

14. Ei lieber bruder! es kan nit ſein,
du gebeſt mir vor das händelein.
Laſt uns farn, farn, farn, farn, 
Laſt uns farn nach Engelland ʒu!

15. Seh hin und tu mir recht beſcheid!
o ja! es iſt mir gar nit leid.
Laſt uns farn, farn, farn, farn, 
Laſt uns farn nach Engelland ʒu!

16. Mich dunkt, der ſitʒ gar durſtig dort,
drumb tu beſcheid und bring es fort!
Laſt uns farn, farn, farn, farn, 
Laſt uns farn nach Engelland ʒu!