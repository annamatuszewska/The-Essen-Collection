Ja grüaß du God, fraual vo da Au,
ja lebst denn du a no, schau, schau!
Jo Bruada mir gehts net gar guad,
wei allas so teuer ween tuat!
Und imma und imma
und allawei werds schlimma,
und Kinda wern allawei mehr,
wo nahmma denn's Heiratsguad her.

Wanns Schaffi Woatz net fuchzig Guida kost,
na is fia koan Bauern koa Trost,
denn de Abgabn wern allawei mehr,
Soidatn kammant a no daher!

Die Schmied und die Wagner,
Kaufleut und die Fragner,
und sonst alla Taufi schlagt auf,
wia haust si da Bauasmo draus?

Vo an Togwerker ko ma gor nimma sagn,
de sand ja gar nimma zum habn,
de scheucha die Arbat so sehr,
als wenns gar net notwendig wär.
Bald fressns, bald saufns,
ko'st eahna nimma gnua kaufa,
bald Rindfleisch, bald Schweinas, bald Bier,
bei da Arbat da sicht mas gor nia.

Jatz pfüadigod frual vo da Au,
und sei no net trauri, schau, schau!
Denn oba uns is oana, hast g'hört,
der unsre Seufza erhört.
Jatz wolln ma uns recht schmucka,
ananda recht drucka,
ananda recht liabn und guat leidn,
er dahört uns ja gwiss alle Zeitn.