Jdt is ein Boicken kamen int landt, datt wold so gerne denen; de Moder tho der dochter sprack 'Wat wille wy henselin geuen?'
2. 'Köpet em einen grawen Rock,
scho mit smalen remen,
henselin is moyer gesel,
he kan idt wol vordenen.'
3. 'Henslin, sede se, Henselin,
kanstu wol korne schniden?
myn huß und hoff is verne van hyr,
myn korn an jenner heide.'
4. 'Dörschen und wannen kan ich wol,
ick kan woll korn sniden;
lacht juw dochterlin mit my gahn,
ick wil se leren upbinden.'
5. Se nemen kes und brodt im sac,
se gingen up den acker,
henselin snedt das korn was lang,
datt Medelin bandt so wacker.
6. Do se edt wol gebunden had,
se kond nicht lenger liden.
se ginck wol vor den schnyder stahn:
'wultu myn Röcklin wyden?'
7. 'Jdt schadt my nedden und baven nicht,
idt failt my an beiden siden,
und wan ick aver die straten gah,
so sehn my nah de lude.'
8.' Medelein', sede he, 'megdlin,
gy möten de tydt vorbeiden;
wen de Negen Maent umme sindt,
iuw Röcklin wert sick wyden.'
9. Und do de Negen Maent um wern,
dartho de negen dage,
do sach man dat fins Megdelin
ein schon kindlin dragen.
10. Nu rad ick allen Megdlin Junck,
de Megdlin willen bliven,
dat se nicht mehr mit henblin gahn,
mit Henßlin korn tho sniden.