2. Si dede een brieften ſcrijuen
So veere in Gulcker landt
Tot Frederic, haren boele,
Dat hi ſoude comen int lant.
3. Hi ſprac tot ſinen knapen:
'Nv ſadelt mi mijn paert,
Tot Lutſenborch wil ic rijden,
Het is mi wel rijdens waert.'
4. Als hi te Lutſenborch quam
Al voor dat hooge huys,
Daer lach de valſce vrouwe
Tot haerder tinnen wt.
5. Hi ſprac: 'god groet v, vrouwe,
god geue v goeden dach;
Waer is myn here van Lutſenborch,
Dien ic te dienen plach?'
6. 'Jc enderfs v niet wel ſeggen,
Jc enwil v niet verraen:
Hi is heden morghen 
Met ſinen honden wi iaghen ghehen
7. 'Hi reedt heden morghen
Al in dat ſoete dal,
En daer ſuldi hem vinden
Met ſinen hondekens al.'
8. Hi ſprack tot ſinen knape:
'Nv ſadelt mi mijn paert,
Ten dalewaerts wil ic rijden,
het is mi wel ridens waert.'
9. Als hi bi der iachten quam
Al in dat ſoete dal,
Daer lach die edel heere
Met ſinen hondekens al.
10. Hi ſprac: 'god groet v, heere,
God gheue v goeden dach;
Ghi enſult niet langer leuen
Dan deſen haluen dach.'
11. 'Sal ick niet langher leuen
Dan heden deſen dach,
So mach ict wel beclaghen,
Dat ic oyt mijn vrou genſach.'
12. Hi ſprac tot ſinen knape:
'Spant uwen boghe goet
ende ſchiet myn here van Lutſenborcg
Jn ʒijns herten bloet!'
13. 'Waerom ſoude ic hem ſcieten,
Waerom ſoude ick hem flaen?
Jck hebbe wel ſeuen iaer
Tot ʒijnder tafelen ghegaen.'
14. 'Hebdy wel ſeuen iaren
Tot ʒijnder tafelen ghegaen,
So endorfdi hem niet ſchieten
Noch niet ter doot ſlaen.'
15. Hi tooch wi ʒijnder ſcheyden
een mes van ſtale goet:
Hi ſtac mijn here van Lutſenborch
Jn ʒijns herten bloet.
16. Hi ſprac tot ſinen knape:
'Nv ſadelt mi mijn paert,
Tot Lutſenborch wil ic riden,
het is mi wel rijdens waert.'
17. Als hi te Lutſenborch quam
Al voor dat hooghe huys,
Daer quam de valſce vrouwe
Van haerder tinnen wi.
18. 'Vrou, god ſeghen v, vrouwe,
God gheue v goeden dach;
Vwen wille is bedreuen,
V verraderie is volbracht.'
19. 'Js mijnen wille bedreuen,
Hebdi mijnen ſin volbracht,
So doet mi ſulcken teyken,
Dat ic daeraen gelouen mach.'
20. Hi troc wt ſijnder ſcheyden
Een ſwaert van bloede root:
'ſiet daer, ghi valſce vrouwe,
Ws edel lantsheeren doot!'
21. Si trock van haren halſe
Van peerlen een cranſelijn:
Hout daer, myn liefſte boele,
Daer is die trouwe van mijn.
22. 'Vwe trouwe enwil ic niet,
Jc enwil ſe niet ontfaen:
Ghi mocht mi ooc verraen,
Ghelijc ghi uwen lantshere hebt ghedaen.'
23. Hi troc wt ʒijnder mouwen
Een ſiden ſnoerken fijn:
'hout daer, ghi valſe orouwe,
Ghi ſulter bi bedrogen ʒijn.'
24. Te Lutſenborch op de mueren
Daer loopt een water claer,
Daer ſit vrou van Lutʒenborch
int heymelic ende int openbaer.