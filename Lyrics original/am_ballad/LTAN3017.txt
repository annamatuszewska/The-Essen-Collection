1. Et waſſen twee Künigeskinner, de hadden eenander ſo leef, de konnen tonanner nich kummen, dat Water was vil to breed, dat Water was vil to breed.
2. 'Leef Herte, kanſt du der nich ſwemſmen?
Leef Herte, ſo ſwemme to mi! 
Jt will di twe Keſtes upſteken,
Un de ſöllt löchten to di.'
3. Dat horde ne falſte Nunne
Up ere Slopkammer, o we!
Se dey de Keſtes utdömpen;
Leef Herte bleef in de See.
4. Et was up en Sundage Morgen,
De Lüde wören alle ſo fro;
Nich ſo de Künigesdochter,
De Augen de ſeten ehr to.
5. 'O Moder', ſäde ſe, 'Moder,
Mine Augen doht mi der ſo we;
Mag it der nich gohn ſpatʒeren
An de Kant von de ruſkende See?'
6. 'O Dochter', ſäde ſe, 'Dochter,
Allene kanſt du der nich gohn;
Weck up dine jüngſte Süſter,
Und de fall met di gohn.'
7. 'Mine allerjüngſte Süſter
Js noch ſo'n unnüſel Kind,
Se plücket wol alle de Blömkes,
De an de Seekante ſind.
8. 'Un plückt ſe auk men de wilden
Un lätt de tammen ſtohn,
So ſegget doch alle de Lüde:
Dat het dat Künigskind dohn.
9. 'O Moder', ſede ſe, 'Moder,
Mine Augen daht mi der ſo we;
Mag ik der nich gohn ſpatʒeren
An de Kant von de ruſtende Se?'
10. 'O Dochter', ſede ſe, 'Dochter,
Allene ſaſt du der nich gohn;
Weck up dinen jüngſten Broder,
Un de ſall met di gohn.'
11. 'Min allerjüngſten Broder
Js noch ſo'n unnüſel Kind,
He ſchütt wull alle de Vügel,
De up de Seekante ſind.
12. 'Und ſchütt he auk men de wilden
Un lätt de tammen gohn,
So ſegget doch alle de Lüde:
Dat het dat Künigskind dohn.
13. 'O Moder', ſede ſe, 'Moder,
Min Herte doht mi der ſo we,
Laet andere gohn tor Kerken,
Jk bed' an de ruſtende See.'
14. Da ſat de Künigesdochter
Up't Hoefd ere goldene Kron,
Se ſtack up eren Finger
En Rink von Demanten ſo ſchon.
15. De Moder genk to de Kerken,
De Dochter genk en de Seekant,
Se genk der ſo lange ſpatʒeren,
Bes ſe enen Fiſter fand.
16. 'O Fiſter, leeveſte Fiſter,
Ji könnt verdeenen grot Lohn:
Settet jue Netkes to Water,
Fiſket mi den Künigesſohn!'
17. He ſette ſin Netkes to Water,
De Lothkes ſünken to Grund,
He fiſtde und fiſtde ſo lange,
De Künigsſohn wurde ſin Fund.
18. Do nam de Künigesdochter
Von Hoefd ere goldene Kron:
'Sü do, woledele Fiſker,
Dat is ju verdeende Lohn.'
19. Se trock von eren Finger
Den Rink von Demanten ſo ſchon:
'Sü do, woledele Fiſter,
Dat is ju verdeende Lohn.'
20. Se namm in ere blanke Arme
Den Künigsſohn, o we!
Se ſprank met em in de Wellen:
'O Vader un Moder, ade!'