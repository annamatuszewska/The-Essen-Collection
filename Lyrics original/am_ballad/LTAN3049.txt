3. 'Der turn der haiſſet ſchüttdenhelm,
er wil mich bringen vmm myn leben,
es möcht wol gott erbarmen.
4. 'Lieber ſant lienhart, hillff mir vß!
ich wil dir buwen ayn yfne huß,
daʒ koſt recht, waʒ es welle.
5. 'Lieber ſant peter, hilff mir dar
gen Rom, gen Ach wol off die fart
ʒü vnſer lieben frowen!
6. 'Sant katherin die ſingt vns ayn tagewis,
ich hon ir gedienet mit gantʒem flis
in mynen vil großen nöten.
7. 'Gott grüß üch, frow die hercʒogyn,
bitten ir myn heren vnd och ſin kind,
daʒ er mir friſt myn leben,
8. Vnd och daʒ ander hoffgeſind
und alles, daʒ in dem hoffe ſy;
daʒ mag mir wol gehelfen!
9. Vnd do er für die herſchafft tratt,
vnd wend ir hören, wie er ſprach
oß ſinem vil roten munde?
10. 'Gott geſegen dich, lob, got geſegen dich, gras,
gott geſegne alles, daʒ da waʒ:
ich müs mich von hinnen ſchaiden.
11. 'Lieber engel, gom mir by,
bis ſel und lib by aynander ſy,
daʒ mir myn hercʒ nit breche!
12. 'Gott geſegen dich, ſunn, gott geſegen dich, mon,
gott geſegen dich, ſchönes lieb, wa ich dich hon:
ich müs mich von dir ſchaiden.
13. Der vns dis liede nüwe ſang,
peter onverdorben iſt er genant,
er ſangs oß fryem müte.
14. Er ſingt vns das und kaines me,
vnd ſölt er leben, er ſunges me:
alſo ſchied er von hinnen.