1. Es wonet lieb bey liebe darʒů groß hertʒelend ein edle Hertʒoginne, ein Ritter hoch gemeidtſie hatten einander von hertʒen lieb, das ſie vor grofſer hüte ʒuſamen kamen nie
2. Die junckfraw die was edel,
ſie thet ein abentgang,
ſie gieng gar traurigklichen,
do ſie den wechter fand:
'O wechter, tritt du her ʒü mir!
ſelig wil jch dich machen,
dörfft jch vertrawen dir.'
3. 'Jr ſollent mir vertrawen,
ʒart edle junckfraw fein.
ſo fürcht jch nichts als fere
als ewers vatters grim.
ich fürchte ewers vatters ʒorn;
wo es mir miſſelinge,
mein leib het ich verlorn.'
4. 'Es ſol ons nit mißlingen,
es ſol vns wol ergon.
Ob ich entſchlaffen würde,
ſo weck mich mit gethon!
ob jch entſchlaffen wer ʒü lang,
o wechter, traut geſelle,
ſo weck mich mit geſang!'
5. Sie gab jm das gold ʒü bhalten,
den mantel an ſein arm:
'fart hin, mein ſchöne junckfrawe,
und das euch Got bewar,
Vnd das er euch auch wol behüt!'
es krencket demſelben wechter
ſeyn leben und ſein gemüt.
6. Die nacht die war ſo finſter,
der Mon gar lütʒel ſcheyn,
Die junckfraw die was edel,
ſie kam ʒum holen Steyn;
daraus do ſprang ein prünlin kalt,
darüber ein grüne linde,
fraw Nachtigal ſaß vnd ſang.
7. 'Was ſingeſtu, fraw Nachtigal,
du kleines waltfögelin?
wöl mir jn Gott behütten,
ja, des jch warten bin,
ſo ſpar mir jn auch Got geſund!
er hat ʒwey praune augen,
darʒü ein roten mund.'
8. Das erhort ein ʒwerglin kleyne,
das in dem walde ſaß,
es lieff mit ſchneller eile,
do die junckfrau was:
'ich bin ein pot ʒu euch geſandt,
mit mir ſollent jr gone
in meyner müter landt.'
9. Er nam ſie bey der hende,
bey jr ſchneweyſſen hand,
Er fürt ſie an das ende,
do er ſeyn müter fand:
'o müter, die iſt mein alleyn,
ich fand ſie nechten ſpote
bey eynem holen ſtein.'
10. Vnd do des ʒwerglins mütter
die junckfraw aneſach:
'gang, für ſie wider geſchwinde,
do du ſie gnumen haſt.
du ſchaffſt gros jamer und gros not:
ee morgen der tag her gate,
ſo ſeyndt drey menſchen todt.'
11. Er nam ſie bey der hende,
bey jr ſchneweyſſen hand,
er fürt ſie an das ende,
do er ſie genumen hat: ſden todt.
do lag der Ritter, verwunt biß auf
Da ſtund die ſchöne junckfrawe,
jr hertʒ leyd groſſe not.
12. Sie ʒog das ſchwert auß jme,
ſie ſtachs auch ſelbs in ſich:
'vnd haſt du dich erſtochen,
ſo ſtich jchs auch inn mich.
Es ſol ſich nymmer keins Königs kind
vmb meynenwillen ſterben,
ermörden mer vmb mich.'
13. Vnd do es morgens taget,
der Wechter hüb an und ſang:
'ſo ward mir in keym jare
keyn nacht noch nie ſo lang,
denn diſe nacht mir hat gethon.
o reycher Chriſt von hymel,
mie wirdt es mir ergon!'
14. Vnd das erhort die Köngin,
die an dem bette lag:
'o höret, edler herre,
was iſt des wechters klag.
wie jm diß nacht doch hett gethon?
ich fürcht, das vnſer tochter
die hab nit wol gethon.'
15. Der König ʒu der Köngin ſprach:
'ʒünd an ein kertʒenliecht,
und lügt in aller Burge,
ob jr ſie findet nicht!
Findet jrs an dem bet nicht dran,
ſo wirts demſelben Wechter
wol an ſeyn leben gan.'
16. Die köngin was geſchwinde,
ſie ʒünt ein kertʒenliecht,
ſie lügt in aller bürge,
ſie fand jr tochter nicht;
ſie ſuchts mit fleis am bet daran:
'o reicher Chriſt von hymel,
wie wirt es heut ergan!'
17. Sie ließen den Wechter fahen,
ſie legten jn auff ein tiſch,
ʒu ſtucken thet man jn ſchneiden
gleych wie ein Salmenviſch.
vnd warumb theten ſie jm das?
das ſich ein ander wechter
ſolt hüten deſter bas.