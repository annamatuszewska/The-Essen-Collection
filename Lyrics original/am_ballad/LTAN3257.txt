1. Es het ein ſchwab ein töchterleyn,
es wolt nit lenger dienen.
Sie wolt' nur Rock und mantel haben,
won ſhanh nu aa erlen eiemen
2. 'Wilt du rock und mantel haben,
ʒwen ſchüch mit ſchmalen riemen,
ſo müſt du nun gen Augſpurg eyn,
da ſelbſt rottes goldt verdienen.'
O du feynes meyn Elſeleyn.
3. Do ſie nu gen Augſpurg kam
wol in die engen gaſſen,
ſie fragt' wol nach dem beſten weyn,
da Ritter und knecht bey ſaſſen.
O du feines mein Elſeleyn.
4. Vnd do ſie in die ſtuben kam,
da bot man jr ʒü trincken.
Die augen ließ ſie vnter gan,
den becher ließ ſie ſincken.
O du feynes meyn Elſeleyn.
5. Do ſaſſen drey geſellen güt,
die ſpilten mit den Würffeln,
und wem die meyſten augen kemen,
der ſolt' bey dem Elßleyn ſchlaffen.
O du feynes meyn Elſeleyn.
6. Der allerjüngſt, der vnter jn war,
der warff die meyſten augen.
'Gehabt euch woll, meyn ſchöne junckfraw,
heynt wil ich bey euch ſchlaffen.'
O du feines meyn Elſeleyn.
7. Vnd do ſie auff der ſidel ſaß,
da hüb ſie an ʒů weynen.
'So hab ich ſtoltʒer brüder drey,
ein reychen vater daheimen.'
O du feines meyn Elſeleyn.
8. 'Haſt du denn ſtoltʒer brüder drey,
ein reychen vatter daheymen,
ſo magſtu wol ein meydleyn ſein,
du ſchleffſt nicht gern alleyne.'
O du feynes meyn Elſeleyn.
9. Der jüngſt, der vnter den brüdern war,
der war der aller beſte.
'Ach vatter, liebſter Vatter meyn,
ſo gib mir gelt in ſeckel.'
O du feines mein Elſelein.
10. Do er nu gen Augſpurg kam
wol in ein enge gaſſen,
das erſte menſch, das er an ſach,
das war ſein liebſte ſchweſter.
O du feynes meyn Elſeleyn.
11. 'O ſchweſter, liebe ſchweſter meyn,
wie iſt es dir ergangen,
das dir der rock iſt vornen ʒů kurtʒ
und hinden vil ʒü langen.'
O du feines mein Elſelein.
12. 'Brüder, liebſter brüder mein,
du redſt mir an meyn ehre,
und thet' mir das ehn ander man,
er müſt' mirs wider keren.
O du feynes meyn Elſeleyn.
13. Er ſetʒt' ſie hinter in auff das roß,
da kert' ſie jm den rucken.
'O brüder, lieber brüder mein,
hilff mir die ſchandt vertrucken.'
O du feynes meyn Elſeleyn.
14. 'Schweſter, liebſte ſchweſter meyn,
ich wil dirs wider keren:
Jch weyß ein reichen Burgers ſun,
der begert deyn ʒü ehren.'
O du feynes mein Elſeleyn.
15. Vnd der vns diſes Liedleyn ſang,
von newem hat geſungen,
das haben gethan drey Ritter güt,
zu Augsprung ist es erklungen.
O du feines mein Elselein.