2. 'Dannuſer, gy ſyt my warden leyff,
daran ſo ſulle gy dencken,
gy hebt my eynen eyt gedaen,
gy enwylt nycht van my wencken.'
3. 'Wro Venus, dat ys nycht alſo,
dat wyl yck wederſprecken;
ſpreck dat oick eymant met,
god ſolt my helpen wrecken.'
4. 'Dannuſer, gy ſyt my warden leyff,
gy ſult hyr ummer blyven;
ich geve u mynen ſpelgenoten
tot eynen echten wyve.'
5. 'Neyme yck nu eyn ander wyff,
dan ick heb yn mynen ſynne,
ſo moeſt ick nu ind to allen tyden
in der hellen grunt verſynken.'
6. 'Duſegeſt my vel van der hellen grunt;
heyffſtu den wal bevonden?
gedenck an mynen roten munt,
Dye lacht to allen ſtunden.'
7. 'Juwe roter mund bedreget my,
dat voel yck yn mynen ſynne,
wou dat yck dat ſeggen dorſt,
gy ſyt eyn duvelynne.'
8. 'Dannuſer, wu redeſtu alſo?
buſtu nycht woel by ſynnen?
laet uns yn eyn kamer gaen
ind plegen der hoveſchen mynnen.'
9. 'Juwer mynne engeer yck nycht,
ſye ys my unwerdich ſere,
gyff verloff, vrolyn gued,
ind yck wyl wederkeren.'
10. 'Dannuſer, wyl gy verloff haen?
ick enwyl neyn orloeff geven.
blyff (by) my, dat rade ick dy,
ind ſpar dyn junghe leven!'
11. 'Myn leven ys my worden ſuer
alhyr op duſſe erden;
gyff my orloeff, orolyn ſaert,
ind ick wyl wederkeren.'
12. 'Vyltu ummer orloeff haen,
nym orloeff van den gryſen,
ind waer gy yn den landen ſyt,
unſen loeff den ſuldy pryſen.'
13. 'Vrow Venus, dede yck nycht alſo,
ick heb nycht dan gued an u gevunden
juwen loeff, den wyl ich ummer
nu ind tho allen ſtunden. ſpryſen'
14. Dannuſer genck unt den berghe
myt jamer ind myt rouwen
tho rome al yn dye guden ſtad,
off hye des pawes mochte ſchauwen.
15. 'Her pawes, vader myn,
my rowet myn ſunde ſere,
....................
16. 'Yck heb geſundiget ſeven jar
myt Venus, myner vrowen;
ick wolde gerne boten entfaen,
dat ick god mocht ſchauwen.'
17. Dye pawes had dar eynen dariker
den ſtack hye yn dye erden: ſſtock
'wen hye rode roſen drecht,
ſo ſynt dy dyn funde vergeven.'
18. Dannuſer genck weder unt der ſtaet
myt jamer ind myt rowen:
'Nu helpet, Maria, reyne maget,
an u ſteyt all myn trowen!'
19. 'Wes wellickkoem, Dannuſer leyff,
my heyfft ſo ſere verlangen,
gy ſult oick dye allerleyffſte ſyn,
darto ſo wal entfangen!'
20. 'Wrau Venus, edele vrowe myn,
ick moet hyr by u blyven;
merck, dat ich nu ſpelen ſal
myt juwen ſarten lyve!'
21. Do dat quam op ther derden dach,
dye ſtaff beſtont tho gronen;
men ſante boden over boden (aff),
off Dannuſer wer komen.
2. Dannuſer was weder yn den bergh,
hye enmocht nycht wederkomen;
des mote dye pawes verologet ſyn
al yn der hellen grunde.
23. Darumb enſal gheen pawes watdoen,
hye enſulle ſyck wal bedencken:
als eyn ſunder rowen heyfft,
den enſal men nummer krencken.