Der blinde Joſt hat ene Deren,
De wull he verharten geren,
Bringen in den rechten Stand,
De von Gott was toerkannt.
Rapp te kapp ſu het de Pape
Kam met ſiner Münkekape,
Krig ſin Kaddegismusbok,
Gef ſe m, twe, drei tohop.
Sriber word nu auk geropen,
Kam met ſinem Sriptük gelopen,
Sriber, freif mal up den Breif,
Wat de Deren mette kreig.
Enen Stohl un ene Bank,
Ene Tonne Sügedrank,
Enen Emmer, enen Pühl,
Segt, ji Lüe, is dat nit viel?
Enen Rock, ſeß Eilen wiet,
Un ſeß Lepeln, krumm un ſchief.
Enen Rock, ſeß Eilen wiet,
O wat frögede ſich dat weht.
Ene aule Luerkappe
Un twe habe Ribbelappen,
Un auk für de lauſe Welt
Drei ſeß Penige baar Geld.
Obends ging de Hochtiet an,
Löſtig woren Fru un Mann,
Löſtig woren alle Gäſte,
Dre broden Heringe was dat Beſte.
Junge, drink, et ſmecket ſöte,
Donner auk, et is Geköte!
Junge, drink! et is Brannewien,
Js en Klumpen Sucker drin!
Schulten Frittken dull un vull
Kreig ſin Greitken dat nit wull,
Gaf ihr'n Küßken up di Snute:
Jeß Mar Jauſef, min Aug' is ute!
Tweilf Aur gingen ſe to Hus,
Donnerhaal, dat was en Schmus,
Segt de dicke Schulte Drull,
Ha, wat is min Wampen vull!
De Brügam gink met ſiner Brut
Jn d' Kammer, puſt de Lampe ut:
Nam ſin Wifke in den Arm,
Je, wat wert min Herʒe warm.
Un de dat Lehd geſungen het,
Was en verlaupen Fahnenſmett,
De up der Hoktit auk met at
Un tiegen Lur dem Sriber ſat.