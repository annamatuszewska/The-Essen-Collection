All enk Nachbarsleut'n
Hab i anʒudeuten,
Daß am Sönta Kirchweih bei uns is;
Müßts enk ſchö benehma,
Wenn ma ʒ'ſamma kämma,
Daß nit ebba ſo wie ſonſt'n is.
Os konnt's wohl daneb'n
A ſcho luſtig leb'n,
Daß ma do a Freud' a hab'n kann;
Drum thuat's ʒ'ſamma richt'n
Enk'ra Kirta-G'ſchicht'n,
Und machts g'ſchwind di Kirta-Nudl'n an.
Und Gott woll'n ma bitten,
Daß er unſre Hütt'n
A b'hüte vor da Feuergefahr,
Daß a uns den Summa
Vor ſo manch'n Kumma
Und vor Hagl'n-Wetta ja bewahr;
Daß a Gras laßt wachſ'n,
Und a gut'n Flachſ'n,
Und die Fiſch' erhalt in unſerm Teich,
Und vor andern all'n,
Daß koa Vieh möcht fall'n,
Nacha ſan ma warli all ſtoareich.
Aber ſeids fei lüfti,
Denn ſonſt wär i gifti,
Putʒt enk alle nett und niedli auf;
Thuts fei nix vergeſſ'n
Und ſchauts a aufs Eſſ'n,
Stekts am Thurm a Kirta-Fahndl nauf;
Ruafts die Annamiedl,
Und die Evakathl,
Und den Anderedl ʒu uns herauf,
Und der kloana Hardl,
Mit'n Raumʒ'nbart'l,
Der ſoll a fei fleißi tret'n auf.
Und die Muſikanten
Müſſen ſeyn vorhand'n,
Daß man nit vergeſſ'n thuat die Leut'!
Wo koa Geig'n thuat rauml'n,
Fang ma an ʒu tauml'n,
Und da hätt'n ma ja Niemand koa Freud;
Nehmts die kloa Geig'n
Und die Bratſchengeig'n,
Vageßt ma nit den groß'n Saſta,
Und das Hackabrett,
Und die Pfeifaſchwengl,
Und'n Dudlſack den bringts mar a!
Und die Weiba ſoll'n,
Sie fein lüfti troll'n,
Daß ma nit ʒ'lang wart'n darf auf ſie.
Denn bis d' Sach' einkaffa,
Dürfas do ſcho laffa,
Denn ſie könne ſonſt'n do nit g'früah;
Nehmts mit Dar a Körbl,
Und mit Schmalʒ a Scherbl,
Un a Buttamilli und a Kas,
Thuats as ʒ'ſamma macha,
Denn von ſolch'n Sacha
Giebts ja g'moniglich a herrlichs G'fraß!
Nehmts a Ʒuckakandl,
Und a halb's Pfund Mandl,
Und a ſüaßi Milli und a Brei,
Thut es ʒ'ſamma geb'n,
Und daʒua Ʒiweb'n,
Macht uns lüfti g'ſchwind die Batʒerei.
Sey's nur koane Schwarn,
Laßt uns do nix ſpar'n,
Solche Fei'rta ſan nur's Jahr a mal;
Spielleut', ſeyds recht munta,
Reißt a Tanʒl runta,
Vivat alles heut beim Freud'nſchall!